<h1>๓. วสฺสูปนายิกกฺขนฺธโก</h1>
<h3>๑๐๗. วสฺสูปนายิกานุชานนา</h3>
<p> เตน     สมเยน พุโทฺธ ภควา ราชคเห วิหรติ เวฬุวเน กลนฺทกนิวาเปฯ เตน โข ปน สมเยน ภควตา ภิกฺขูนํ วสฺสาวาโส อปญฺญโตฺต โหติฯ เตอิธ ภิกฺขู เหมนฺตมฺปิ คิมฺหมฺปิ วสฺสมฺปิ จาริกํ จรนฺติฯ มนุสฺสา อุชฺฌายนฺติ ขิยฺยนฺติ วิปาเจนฺติ – ‘‘กถญฺหิ นาม สมณา สกฺยปุตฺติยา เหมนฺตมฺปิ คิมฺหมฺปิ วสฺสมฺปิ จาริกํ จริสฺสนฺติ, หริตานิ ติณานิ สมฺมทฺทนฺตา, เอกินฺทฺริยํ ชีวํ วิเหเฐนฺตา, พหู ขุทฺทเก ปาเณ สงฺฆาตํ อาปาเทนฺตาฯ อิเม หิ นาม อญฺญติตฺถิยา ทุรกฺขาตธมฺมา วสฺสาวาสํ อลฺลียิสฺสนฺติ สงฺกสายิสฺสนฺติฯ อิเม หิ นาม สกุนฺตกา รุกฺขเคฺคสุ กุลาวกานิ กริตฺวา วสฺสาวาสํ อลฺลียิสฺสนฺติ สงฺกสายิสฺสนฺติ ฯ อิเม ปน สมณา สกฺยปุตฺติยา เหมนฺตมฺปิ คิมฺหมฺปิ วสฺสมฺปิ จาริกํ จรนฺติ, หริตานิ ติณานิ สมฺมทฺทนฺตา, เอกินฺทฺริยํ ชีวํ วิเหเฐนฺตา, พหู ขุทฺทเก ปาเณ สงฺฆาตํ อาปาเทนฺตา’’ติฯ อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ อถ โข เต ภิกฺขู ภควโต เอตมตฺถํ อาโรเจสุํฯ อถ โข ภควา เอตสฺมิํ นิทาเน เอตสฺมิํ ปกรเณ ธมฺมิํ กถํ กตฺวา ภิกฺขู อามเนฺตสิ – ‘‘อนุชานามิ, ภิกฺขเว, วสฺสํ อุปคนฺตุ’’นฺติฯ อถ โข ภิกฺขูนํ เอตทโหสิ – ‘‘กทา นุ โข วสฺสํ อุปคนฺตพฺพ’’นฺติ? ภควโต เอตมตฺถํ อาโรเจสุํฯ อนุชานามิ, ภิกฺขเว, วสฺสาเน วสฺสํ อุปคนฺตุนฺติฯ</p>

 โข ภิกฺขูนํ เอตทโหสิ – ‘‘กติ นุ โข วสฺสูปนายิกา’’ติ? ภควโต เอตมตฺถํ</p>


<p>อาโรเจสุํฯ เทฺวมา, ภิกฺขเว, วสฺสูปนายิกา – ปุริมิกา, ปจฺฉิมิกาฯ อปรชฺชุคตาย อาสาฬฺหิยา ปุริมิกา อุปคนฺตพฺพา, มาสคตาย อาสาฬฺหิยา ปจฺฉิมิกา อุปคนฺตพฺพา – อิมา โข, ภิกฺขเว, เทฺว วสฺสูปนายิกาติฯ</p>

</p>


<h3>๑๐๘. วสฺสาเน จาริกาปฎิเกฺขปาทิ</h3>
<p> เตน   โข ปน สมเยน ฉพฺพคฺคิยา ภิกฺขู วสฺสํ อุปคนฺตฺวา อนฺตราวสฺสํ จาริกํ จรนฺติฯ มนุสฺสา ตเถว อุชฺฌายนฺติ ขิยฺยนฺติ วิปาเจนฺติ – ‘‘กถญฺหิ  นาม สมณา สกฺยปุตฺติยา เหมนฺตมฺปิ คิมฺหมฺปิ วสฺสมฺปิ จาริกํ จริสฺสนฺติ, หริตานิ ติณานิ สมฺมทฺทนฺตา, เอกินฺทฺริยํ ชีวํ วิเหเฐนฺตา, พหู ขุทฺทเก ปาเณ สงฺฆาตํ อาปาเทนฺตาฯ อิเม หิ นาม อญฺญติตฺถิยา ทุรกฺขาตธมฺมา วสฺสาวาสํ อลฺลียิสฺสนฺติ สงฺกสายิสฺสนฺติฯ อิเม หิ นาม สกุนฺตกา รุกฺขเคฺคสุ กุลาวกานิ กริตฺวา วสฺสาวาสํ อลฺลียิสฺสนฺติ สงฺกสายิสฺสนฺติฯ อิเม ปน สมณา สกฺยปุตฺติยา เหมนฺตมฺปิ คิมฺหมฺปิ วสฺสมฺปิ จาริกํ จรนฺติ, หริตานิ ติณานิ สมฺมทฺทนฺตา, เอกินฺทฺริยํ ชีวํ วิเหเฐนฺตา, พหู ขุทฺทเก ปาเณ สงฺฆาตํ อาปาเทนฺตา’’ติฯ อโสฺสสุํ โข ภิกฺขู เตสํ มนุสฺสานํ อุชฺฌายนฺตานํ ขิยฺยนฺตานํ วิปาเจนฺตานํฯ เย เต ภิกฺขู อปฺปิจฺฉา…เป.… เต อุชฺฌายนฺติ ขิยฺยนฺติ วิปาเจนฺติ – ‘‘กถญฺหิ นาม ฉพฺพคฺคิยา ภิกฺขู  วสฺสํ อุปคนฺตฺวา อนฺตราวสฺสํ จาริกํ จริสฺสนฺตี’’ติ? อถ โข เต ภิกฺขู ภควโต เอตมตฺถํ อาโรเจสุํฯ อถ โข ภควา เอตสฺมิํ นิทาเน เอตสฺมิํ ปกรเณ ธมฺมิํ กถํ กตฺวา ภิกฺขู อามเนฺตสิ – ‘‘น, ภิกฺขเว, วสฺสํ อุปคนฺตฺวา ปุริมํ วา เตมาสํ ปจฺฉิมํ วา เตมาสํ อวสิตฺวา จาริกา ปกฺกมิตพฺพาฯ โย ปกฺกเมยฺย, อาปตฺติ ทุกฺกฎสฺสา’’ติฯ</p>


<p> เตน โข ปน สมเยน ฉพฺพคฺคิยา ภิกฺขู น อิจฺฉนฺติ วสฺสํ อุปคนฺตุํฯ ภควโต เอตมตฺถํ อาโรเจสุํฯ น, ภิกฺขเว, วสฺสํ น อุปคนฺตพฺพํฯ โย น อุปคเจฺฉยฺย, อาปตฺติ ทุกฺกฎสฺสาติฯ</p>


<p>เตน โข ปน สมเยน ฉพฺพคฺคิยา ภิกฺขู ตทหุ วสฺสูปนายิกาย วสฺสํ อนุปคนฺตุกามา สญฺจิจฺจ อาวาสํ อติกฺกมนฺติฯ ภควโต เอตมตฺถํ อาโรเจสุํฯ น, ภิกฺขเว, ตทหุ วสฺสูปนายิกาย วสฺสํ อนุปคนฺตุกาเมน สญฺจิจฺจ อาวาโส อติกฺกมิตโพฺพฯ โย อติกฺกเมยฺย, อาปตฺติ ทุกฺกฎสฺสาติฯ</p>

</p>


<p>ภิกฺขูนํ สนฺติเก ทูตํ ปาเหสิ – ยทิ ปนายฺยา อาคเม ชุเณฺห วสฺสํ อุปคเจฺฉยฺยุนฺติฯ ภควโต เอตมตฺถํ อาโรเจสุํฯ อนุชานามิ, ภิกฺขเว, ราชูนํ อนุวตฺติตุนฺติฯ</p>

</p>


<h3>๑๐๙. สตฺตาหกรณียานุชานนา</h3>
<p> อถ   โข ภควา ราชคเห ยถาภิรนฺตํ วิหริตฺวา เยน สาวตฺถิ เตน จาริกํ ปกฺกามิฯ อนุปุเพฺพน จาริกํ จรมาโน เยน สาวตฺถิ   ตทวสริฯ ตตฺร สุทํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน โกสเลสุ ชนปเท อุเทเนน อุปาสเกน สงฺฆํ อุทฺทิสฺส วิหาโร การาปิโต โหติฯ โส ภิกฺขูนํ สนฺติเก ทูตํ ปาเหสิ – ‘‘อาคจฺฉนฺตุ ภทนฺตา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุ’’นฺติฯ ภิกฺขู เอวมาหํสุ – ‘‘ภควตา, อาวุโส, ปญฺญตฺตํ ‘น วสฺสํ อุปคนฺตฺวา ปุริมํ วา เตมาสํ ปจฺฉิมํ วา เตมาสํ อวสิตฺวา จาริกา ปกฺกมิตพฺพา’ติฯ อาคเมตุ อุเทโน อุปาสโก, ยาว ภิกฺขู วสฺสํ วสนฺติฯ วสฺสํวุฎฺฐา อาคมิสฺสนฺติฯ สเจ ปนสฺส อจฺจายิกํ กรณียํ, ตเตฺถว อาวาสิกานํ ภิกฺขูนํ สนฺติเก วิหารํ ปติฎฺฐาเปตู’’ติฯ อุเทโน อุปาสโก อุชฺฌายติ ขิยฺยติ วิปาเจติ – ‘‘กถญฺหิ นาม ภทนฺตา มยา ปหิเต น อาคจฺฉิสฺสนฺติฯ อหญฺหิ ทายโก การโก สงฺฆุปฎฺฐาโก’’ติฯ อโสฺสสุํ โข ภิกฺขู อุเทนสฺส อุปาสกสฺส อุชฺฌายนฺตสฺส ขิยฺยนฺตสฺส วิปาเจนฺตสฺสฯ อถ โข เต ภิกฺขู ภควโต เอตมตฺถํ อาโรเจสุํฯ อถ โข ภควา เอตสฺมิํ นิทาเน เอตสฺมิํ ปกรเณ ธมฺมิํ กถํ กตฺวา ภิกฺขู อามเนฺตสิ – ‘‘อนุชานามิ, ภิกฺขเว, สตฺตนฺนํ สตฺตาหกรณีเยน ปหิเต คนฺตุํ, น เตฺวว อปฺปหิเตฯ ภิกฺขุสฺส, ภิกฺขุนิยา, สิกฺขมานาย, สามเณรสฺส, สามเณริยา, อุปาสกสฺส, อุปาสิกาย – อนุชานามิ, ภิกฺขเว, อิเมสํ สตฺตนฺนํ สตฺตาหกรณีเยน ปหิเต คนฺตุํ, น เตฺวว อปฺปหิเตฯ สตฺตาหํ สนฺนิวโตฺต กาตโพฺพ’’ฯ</p>


<p> อิธ ปน, ภิกฺขเว, อุปาสเกน  สงฺฆํ อุทฺทิสฺส วิหาโร การาปิโต โหติฯ โส เจ ภิกฺขูนํ สนฺติเก ทูตํ ปหิเณยฺย – ‘‘อาคจฺฉนฺตุ ภทนฺตา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุ’’นฺติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, อุปาสเกน สงฺฆํ อุทฺทิสฺส อฑฺฒโยโค การาปิโต โหติ…เป.… ปาสาโท การาปิโต โหติ… หมฺมิยํ การาปิตํ โหติ… คุหา การาปิตา โหติ… ปริเวณํ การาปิตํ โหติ… โกฎฺฐโก การาปิโต โหติ… อุปฎฺฐานสาลา การาปิตา โหติ… อคฺคิสาลา การาปิตา โหติ… กปฺปิยกุฎิ การาปิตา โหติ… วจฺจกุฎิ การาปิตา โหติ… จงฺกโม การาปิโต โหติ … จงฺกมนสาลา การาปิตา โหติ… อุทปาโน การาปิโต โหติ  … อุทปานสาลา การาปิตา โหติ… ชนฺตาฆรํ การาปิตํ  โหติ… ชนฺตาฆรสาลา การาปิตา โหติ… โปกฺขรณี การาปิตา โหติ… มณฺฑโป การาปิโต โหติ… อาราโม การาปิโต โหติ… อารามวตฺถุ การาปิตํ โหติฯ โส เจ ภิกฺขูนํ สนฺติเก ทูตํ ปหิเณยฺย – ‘‘อาคจฺฉนฺตุ ภทนฺตา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุ’’นฺติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, อุปาสเกน สมฺพหุเล ภิกฺขู อุทฺทิสฺส…เป.… เอกํ ภิกฺขุํ อุทฺทิสฺส วิหาโร การาปิโต โหติ… อฑฺฒโยโค การาปิโต โหติ… ปาสาโท การาปิโต โหติ … หมฺมิยํ การาปิตํ โหติ… คุหา การาปิตา โหติ… ปริเวณํ การาปิตํ โหติ… โกฎฺฐโก การาปิโต โหติ… อุปฎฺฐานสาลา การาปิตา โหติ… อคฺคิสาลา การาปิตา โหติ… กปฺปิยกุฎิ การาปิตา โหติ… วจฺจกุฎิ การาปิตา โหติ… จงฺกโม การาปิโต โหติ… จงฺกมนสาลา การาปิตา โหติ… อุทปาโน การาปิโต โหติ… อุทปานสาลา การาปิตา โหติ… ชนฺตาฆรํ การาปิตํ โหติ… ชนฺตาฆรสาลา การาปิตา โหติ… โปกฺขรณี การาปิตา โหติ… มณฺฑโป การาปิโต โหติ… อาราโม การาปิโต โหติ… อารามวตฺถุ การาปิตํ โหติฯ โส เจ ภิกฺขูนํ สนฺติเก ทูตํ ปหิเณยฺย – ‘‘อาคจฺฉนฺตุ ภทนฺตา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุ’’นฺติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, อุปาสเกน ภิกฺขุนิสงฺฆํ อุทฺทิสฺส…เป.… สมฺพหุลา ภิกฺขุนิโย อุทฺทิสฺส…เป.… เอกํ ภิกฺขุนิํ อุทฺทิสฺส…เป.… สมฺพหุลา สิกฺขมานาโย อุทฺทิสฺส…เป.… เอกํ สิกฺขมานํ อุทฺทิสฺส…เป.… สมฺพหุเล สามเณเร อุทฺทิสฺส…เป.… เอกํ สามเณรํ อุทฺทิสฺส…เป.… สมฺพหุลา สามเณริโย อุทฺทิสฺส…เป.… เอกํ สามเณริํ อุทฺทิสฺส วิหาโร การาปิโต โหติ…เป.… อฑฺฒโยโค การาปิโต โหติ… ปาสาโท การาปิโต โหติ… หมฺมิยํ  การาปิตํ โหติ… คุหา การาปิตา โหติ… ปริเวณํ การาปิตํ โหติ… โกฎฺฐโก การาปิโต โหติ… อุปฎฺฐานสาลา การาปิตา โหติ… อคฺคิสาลา การาปิตา โหติ … กปฺปิยกุฎิ การาปิตา โหติ… จงฺกโม การาปิโต โหติ… จงฺกมนสาลา การาปิตา โหติ… อุทปาโน การาปิโต โหติ… อุทปานสาลา การาปิตา โหติ… โปกฺขรณี การาปิตา โหติ… มณฺฑโป การาปิโต โหติ… อาราโม การาปิโต โหติ… อารามวตฺถุ การาปิตํ โหติฯ โส เจ ภิกฺขูนํ สนฺติเก ทูตํ ปหิเณยฺย – ‘‘อาคจฺฉนฺตุ ภทนฺตา, อิจฺฉามิ ทานญฺจ ทาตุํ , ธมฺมญฺจ โสตุํ, ภิกฺขู จ ปสฺสิตุ’’นฺติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ สตฺตาหํ สนฺนิวโตฺต กาตโพฺพฯ</p>


<p> อิธ ปน, ภิกฺขเว, อุปาสเกน อตฺตโน อตฺถาย นิเวสนํ การาปิตํ โหติ…เป.… สยนิฆรํ การาปิตํ โหติ… อุโทสิโต การาปิโต โหติ… อโฎฺฎ การาปิโต โหติ… มาโฬ การาปิโต โหติ… อาปโณ การาปิโต โหติ… อาปณสาลา การาปิตา โหติ… ปาสาโท การาปิโต โหติ… หมฺมิยํ การาปิตํ โหติ… คุหา การาปิตา โหติ… ปริเวณํ การาปิตํ โหติ… โกฎฺฐโก การาปิโต โหติ… อุปฎฺฐานสาลา การาปิตา โหติ… อคฺคิสาลา การาปิตา โหติ… รสวตี การาปิตา โหติ… จงฺกโม การาปิโต โหติ… จงฺกมนสาลา การาปิตา โหติ… อุทปาโน การาปิโต โหติ… อุทปานสาลา การาปิตา โหติ… โปกฺขรณี การาปิตา โหติ… มณฺฑโป การาปิโต โหติ… อาราโม การาปิโต โหติ … อารามวตฺถุ การาปิตํ โหติ… ปุตฺตสฺส วา วาเรยฺยํ โหติ… ธีตุยา วา วาเรยฺยํ โหติ… คิลาโน วา โหติ… อภิญฺญาตํ วา สุตฺตนฺตํ ภณติฯ โส เจ ภิกฺขูนํ สนฺติเก ทูตํ ปหิเณยฺย – ‘อาคจฺฉนฺตุ ภทนฺตา, อิมํ สุตฺตนฺตํ ปริยาปุณิสฺสนฺติ, ปุรายํ สุตฺตโนฺต  น ปลุชฺชตี’ติฯ อญฺญตรํ วา ปนสฺส กิจฺจํ โหติ – กรณียํ วา, โส เจ ภิกฺขูนํ สนฺติเก ทูตํ ปหิเณยฺย – ‘‘อาคจฺฉนฺตุ ภทนฺตา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุ’’นฺติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ สตฺตาหํ สนฺนิวโตฺต กาตโพฺพฯ</p>


<p> อิธ  ปน, ภิกฺขเว, อุปาสิกาย สงฺฆํ อุทฺทิสฺส วิหาโร การาปิโต โหติฯ สา เจ ภิกฺขูนํ สนฺติเก ทูตํ ปหิเณยฺย – ‘‘อาคจฺฉนฺตุ อยฺยา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุ’’นฺติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, อุปาสิกาย สงฺฆํ อุทฺทิสฺส อฑฺฒโยโค การาปิโต โหติ…เป.… ปาสาโท การาปิโต โหติ… หมฺมิยํ การาปิตํ โหติ… คุหา การาปิตา โหติ… ปริเวณํ การาปิตํ โหติ… โกฎฺฐโก การาปิโต โหติ… อุปฎฺฐานสาลา การาปิตา โหติ… อคฺคิสาลา การาปิตา โหติ… กปฺปิยกุฎิ การาปิตา โหติ… วจฺจกุฎิ การาปิตา โหติ… จงฺกโม การาปิโต โหติ… จงฺกมนสาลา การาปิตา โหติ… อุทปาโน การาปิโต โหติ… อุทปานสาลา  การาปิตา โหติ… ชนฺตาฆรํ การาปิตํ โหติ… ชนฺตาฆรสาลา การาปิตา  โหติ… โปกฺขรณี การาปิตา โหติ… มณฺฑโป การาปิโต โหติ… อาราโม การาปิโต โหติ… อารามวตฺถุ การาปิตํ โหติฯ สา เจ ภิกฺขูนํ สนฺติเก ทูตํ ปหิเณยฺย – ‘‘อาคจฺฉนฺตุ อยฺยา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุ’’นฺติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, อุปาสิกาย สมฺพหุเล ภิกฺขู อุทฺทิสฺส…เป.… เอกํ ภิกฺขุํ อุทฺทิสฺส…เป.… ภิกฺขุนิสงฺฆํ อุทฺทิสฺส…เป.… สมฺพหุลา ภิกฺขุนิโย อุทฺทิสฺส…เป.… เอกํ ภิกฺขุนิํ อุทฺทิสฺส…เป.… สมฺพหุลา สิกฺขมานาโย อุทฺทิสฺส…เป.… เอกํ สิกฺขมานํ อุทฺทิสฺส…เป.… สมฺพหุเล สามเณเร อุทฺทิสฺส…เป.… เอกํ สามเณรํ อุทฺทิสฺส…เป.… สมฺพหุลา สามเณริโย อุทฺทิสฺส…เป.… เอกํ สามเณริํ อุทฺทิสฺส…เป.…ฯ</p>


<p> อิธ ปน, ภิกฺขเว, อุปาสิกาย อตฺตโน อตฺถาย นิเวสนํ การาปิตํ โหติ…เป.… สยนิฆรํ การาปิตํ โหติ… อุโทสิโต การาปิโต โหติ… อโฎฺฎ การาปิโต โหติ… มาโฬ การาปิโต โหติ… อาปโณ การาปิโต โหติ… อาปณสาลา การาปิตา โหติ… ปาสาโท การาปิโต โหติ… หมฺมิยํ  การาปิตํ โหติ… คุหา การาปิตา โหติ… ปริเวณํ การาปิตํ โหติ… โกฎฺฐโก การาปิโต โหติ… อุปฎฺฐานสาลา การาปิตา โหติ… อคฺคิสาลา การาปิตา โหติ… รสวตี การาปิตา โหติ… จงฺกโม การาปิโต โหติ… จงฺกมนสาลา การาปิตา โหติ… อุทปาโน การาปิโต โหติ … อุทปานสาลา การาปิตา โหติ… โปกฺขรณี การาปิตา โหติ… มณฺฑโป การาปิโต โหติ… อาราโม การาปิโต โหติ… อารามวตฺถุ การาปิตํ โหติ… ปุตฺตสฺส วา วาเรยฺยํ โหติ… ธีตุยา วา วาเรยฺยํ โหติ… คิลานา วา โหติ… อภิญฺญาตํ วา สุตฺตนฺตํ ภณติฯ สา เจ ภิกฺขูนํ สนฺติเก ทูตํ ปหิเณยฺย – ‘‘อาคจฺฉนฺตุ อยฺยา, อิมํ สุตฺตนฺตํ ปริยาปุณิสฺสนฺติ, ปุรายํ สุตฺตโนฺต ปลุชฺชตี’’ติฯ อญฺญตรํ วา ปนสฺสา กิจฺจํ โหติ กรณียํ วา, สา เจ ภิกฺขูนํ สนฺติเก ทูตํ ปหิเณยฺย – ‘‘อาคจฺฉนฺตุ อยฺยา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุ’’นฺติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ สตฺตาหํ สนฺนิวโตฺต กาตโพฺพฯ</p>


<p> อิธ ปน, ภิกฺขเว, ภิกฺขุนา สงฺฆํ อุทฺทิสฺส…เป.… ภิกฺขุนิยา สงฺฆํ อุทฺทิสฺส… สิกฺขมานาย สงฺฆํ อุทฺทิสฺส… สามเณเรน สงฺฆํ อุทฺทิสฺส… สามเณริยา สงฺฆํ อุทฺทิสฺส  … สมฺพหุเล ภิกฺขู อุทฺทิสฺส… เอกํ ภิกฺขุํ อุทฺทิสฺส… ภิกฺขุนิสงฺฆํ อุทฺทิสฺส… สมฺพหุลา ภิกฺขุนิโย อุทฺทิสฺส… เอกํ ภิกฺขุนิํ อุทฺทิสฺส… สมฺพหุลา สิกฺขมานาโย อุทฺทิสฺส… เอกํ สิกฺขมานํ อุทฺทิสฺส… สมฺพหุเล สามเณเร อุทฺทิสฺส… เอกํ สามเณรํ อุทฺทิสฺส… สมฺพหุลา  สามเณริโย อุทฺทิสฺส… เอกํ สามเณริํ อุทฺทิสฺส… อตฺตโน อตฺถาย วิหาโร การาปิโต โหติ…เป.… อฑฺฒโยโค การาปิโต โหติ… ปาสาโท การาปิโต โหติ… หมฺมิยํ การาปิตํ โหติ… คุหา การาปิตา โหติ… ปริเวณํ การาปิตํ โหติ … โกฎฺฐโก การาปิโต โหติ… อุปฎฺฐานสาลา การาปิตา โหติ… อคฺคิสาลา การาปิตา โหติ… กปฺปิยกุฎิ การาปิตา โหติ… จงฺกโม การาปิโต โหติ… จงฺกมนสาลา การาปิตา โหติ… อุทปาโน การาปิโต โหติ… อุทปานสาลา การาปิตา โหติ… โปกฺขรณี การาปิตา โหติ… มณฺฑโป การาปิโต โหติ… อาราโม การาปิโต โหติ… อารามวตฺถุ การาปิตํ โหติฯ สา เจ ภิกฺขูนํ  สนฺติเก ทูตํ ปหิเณยฺย… ‘‘อาคจฺฉนฺตุ อยฺยา, อิจฺฉามิ ทานญฺจ ทาตุํ, ธมฺมญฺจ โสตุํ, ภิกฺขู จ ปสฺสิตุ’’นฺติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ สตฺตาหํ สนฺนิวโตฺต กาตโพฺพติฯ</p>

</p>


<h3>๑๑๐. ปญฺจนฺนํ อปฺปหิเตปิ อนุชานนา</h3>
<p> เตน โข ปน สมเยน อญฺญตโร ภิกฺขุ คิลาโน โหติฯ โส ภิกฺขูนํ สนฺติเก ทูตํ ปาเหสิ – ‘‘อหญฺหิ คิลาโน, อาคจฺฉนฺตุ ภิกฺขู, อิจฺฉามิ ภิกฺขูนํ อาคต’’นฺติฯ ภควโต เอตมตฺถํ อาโรเจสุํฯ อนุชานามิ, ภิกฺขเว, ปญฺจนฺนํ สตฺตาหกรณีเยน อปฺปหิเตปิ คนฺตุํ, ปเคว ปหิเตฯ ภิกฺขุสฺส, ภิกฺขุนิยา, สิกฺขมานาย, สามเณรสฺส, สามเณริยา – อนุชานามิ, ภิกฺขเว, อิเมสํ ปญฺจนฺนํ สตฺตาหกรณีเยน อปฺปหิเตปิ คนฺตุํ, ปเคว ปหิเตฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, ภิกฺขุ คิลาโน โหติฯ โส เจ ภิกฺขูนํ สนฺติเก ทูตํ ปหิเณยฺย – ‘‘อหญฺหิ คิลาโน, อาคจฺฉนฺตุ ภิกฺขู, อิจฺฉามิ ภิกฺขูนํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว  ปหิเต – ‘‘คิลานภตฺตํ วา ปริเยสิสฺสามิ, คิลานุปฎฺฐากภตฺตํ วา ปริเยสิสฺสามิ, คิลานเภสชฺชํ วา ปริเยสิสฺสามิ, ปุจฺฉิสฺสามิ วา, อุปฎฺฐหิสฺสามิ วา’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ  ปน, ภิกฺขเว, ภิกฺขุสฺส อนภิรติ อุปฺปนฺนา โหติฯ โส เจ ภิกฺขูนํ สนฺติเก ทูตํ ปหิเณยฺย – ‘‘อนภิรติ เม อุปฺปนฺนา, อาคจฺฉนฺตุ ภิกฺขู, อิจฺฉามิ ภิกฺขูนํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘อนภิรตํ วูปกาเสสฺสามิ วา, วูปกาสาเปสฺสามิ วา, ธมฺมกถํ วาสฺส กริสฺสามี’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, ภิกฺขุสฺส กุกฺกุจฺจํ อุปฺปนฺนํ โหติฯ โส เจ ภิกฺขูนํ สนฺติเก ทูตํ ปหิเณยฺย – ‘‘กุกฺกุจฺจํ เม อุปฺปนฺนํ, อาคจฺฉนฺตุ ภิกฺขู, อิจฺฉามิ ภิกฺขูนํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘กุกฺกุจฺจํ วิโนเทสฺสามิ วา, วิโนทาเปสฺสามิ วา, ธมฺมกถํ วาสฺส กริสฺสามี’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ  ปน, ภิกฺขเว, ภิกฺขุสฺส ทิฎฺฐิคตํ อุปฺปนฺนํ โหติฯ โส เจ ภิกฺขูนํ  สนฺติเก ทูตํ ปหิเณยฺย – ‘‘ทิฎฺฐิคตํ เม อุปฺปนฺนํ, อาคจฺฉนฺตุ ภิกฺขู, อิจฺฉามิ ภิกฺขูนํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘ทิฎฺฐิคตํ วิเวเจสฺสามิ วา, วิเวจาเปสฺสามิ วา, ธมฺมกถํ วาสฺส กริสฺสามี’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, ภิกฺขุ ครุธมฺมํ อชฺฌาปโนฺน โหติ ปริวาสารโหฯ โส  เจ ภิกฺขูนํ สนฺติเก ทูตํ ปหิเณยฺย – ‘‘อหญฺหิ ครุธมฺมํ อชฺฌาปโนฺน ปริวาสารโห, อาคจฺฉนฺตุ ภิกฺขู, อิจฺฉามิ ภิกฺขูนํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘ปริวาสทานํ อุสฺสุกฺกํ กริสฺสามิ วา, อนุสฺสาเวสฺสามิ วา, คณปูรโก วา ภวิสฺสามี’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, ภิกฺขุ มูลาย ปฎิกสฺสนารโห โหติฯ โส เจ ภิกฺขูนํ สนฺติเก ทูตํ ปหิเณยฺย – ‘‘อหญฺหิ มูลาย ปฎิกสฺสนารโห, อาคจฺฉนฺตุ ภิกฺขู, อิจฺฉามิ ภิกฺขูนํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘มูลาย ปฎิกสฺสนํ อุสฺสุกฺกํ กริสฺสามิ วา, อนุสฺสาเวสฺสามิ วา, คณปูรโก วา ภวิสฺสามี’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, ภิกฺขุ มานตฺตารโห โหติฯ โส เจ ภิกฺขูนํ สนฺติเก ทูตํ ปหิเณยฺย – ‘‘อหญฺหิ มานตฺตารโห, อาคจฺฉนฺตุ ภิกฺขู, อิจฺฉามิ ภิกฺขูนํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘มานตฺตทานํ อุสฺสุกฺกํ กริสฺสามิ วา, อนุสฺสาเวสฺสามิ วา, คณปูรโก วา ภวิสฺสามี’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, ภิกฺขุ อพฺภานารโห โหติฯ โส เจ ภิกฺขูนํ สนฺติเก ทูตํ ปหิเณยฺย  – ‘‘อหญฺหิ อพฺภานารโห, อาคจฺฉนฺตุ ภิกฺขู, อิจฺฉามิ ภิกฺขูนํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘อพฺภานํ อุสฺสุกฺกํ กริสฺสามิ วา, อนุสฺสาเวสฺสามิ  วา, คณปูรโก วา ภวิสฺสามี’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ  ปน, ภิกฺขเว, ภิกฺขุสฺส สโงฺฆ กมฺมํ กตฺตุกาโม โหติ ตชฺชนียํ วา, นิยสฺสํ วา, ปพฺพาชนียํ วา, ปฎิสารณียํ วา, อุเกฺขปนียํ วาฯ โส เจ ภิกฺขูนํ สนฺติเก ทูตํ ปหิเณยฺย – ‘‘สโงฺฆ เม กมฺมํ กตฺตุกาโม, อาคจฺฉนฺตุ ภิกฺขู, อิจฺฉามิ ภิกฺขูนํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘กินฺติ นุ  โข สโงฺฆ กมฺมํ น กเรยฺย, ลหุกาย วา ปริณาเมยฺยา’’ติฯ สตฺตาหํ สนฺนิวโตฺต กาตโพฺพฯ</p>


<p>กตํ วา ปนสฺส โหติ สเงฺฆน กมฺมํ ตชฺชนียํ วา นิยสฺสํ วา ปพฺพาชนียํ วา ปฎิสารณียํ วา อุเกฺขปนียํ วาฯ โส เจ ภิกฺขูนํ สนฺติเก ทูตํ ปหิเณยฺย ‘‘สโงฺฆ เม กมฺมํ อกาสิ, อาคจฺฉนฺตุ ภิกฺขู, อิจฺฉามิ ภิกฺขูนํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘กินฺติ นุ โข สมฺมา วเตฺตยฺย, โลมํ ปาเตยฺย, เนตฺถารํ วเตฺตยฺย, สโงฺฆ ตํ กมฺมํ ปฎิปฺปสฺสเมฺภยฺยา’’ติฯ สตฺตาหํ สนฺนิวโตฺต กาตโพฺพฯ</p>


<p> อิธ ปน, ภิกฺขเว, ภิกฺขุนี คิลานา โหติฯ สา เจ ภิกฺขูนํ สนฺติเก ทูตํ ปหิเณยฺย – ‘‘อหญฺหิ คิลานา, อาคจฺฉนฺตุ อยฺยา, อิจฺฉามิ อยฺยานํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘คิลานภตฺตํ วา ปริเยสิสฺสามิ, คิลานุปฎฺฐากภตฺตํ วา ปริเยสิสฺสามิ, คิลานเภสชฺชํ วา  ปริเยสิสฺสามิ, ปุจฺฉิสฺสามิ วา, อุปฎฺฐหิสฺสามิ วา’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ  ปน, ภิกฺขเว, ภิกฺขุนิยา อนภิรติ อุปฺปนฺนา โหติฯ สา เจ ภิกฺขูนํ สนฺติเก ทูตํ ปหิเณยฺย – ‘‘อนภิรติ เม อุปฺปนฺนา, อาคจฺฉนฺตุ อยฺยา, อิจฺฉามิ อยฺยานํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘อนภิรตํ วูปกาเสสฺสามิ วา, วูปกาสาเปสฺสามิ วา, ธมฺมกถํ วาสฺสา กริสฺสามี’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, ภิกฺขุนิยา กุกฺกุจฺจํ อุปฺปนฺนํ โหติฯ สา เจ ภิกฺขูนํ สนฺติเก ทูตํ ปหิเณยฺย – ‘‘กุกฺกุจฺจํ เม อุปฺปนฺนํ, อาคจฺฉนฺตุ อยฺยา, อิจฺฉามิ อยฺยานํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว  ปหิเต – ‘‘กุกฺกุจฺจํ วิโนเทสฺสามิ วา, วิโนทาเปสฺสามิ วา, ธมฺมกถํ วาสฺสา กริสฺสามี’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, ภิกฺขุนิยา ทิฎฺฐิคตํ อุปฺปนฺนํ โหติฯ สา เจ ภิกฺขูนํ สนฺติเก ทูตํ ปหิเณยฺย – ‘‘ทิฎฺฐิคตํ เม อุปฺปนฺนํ, อาคจฺฉนฺตุ อยฺยา, อิจฺฉามิ อยฺยานํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘ทิฎฺฐิคตํ วิเวเจสฺสามิ วา, วิเวจาเปสฺสามิ วา, ธมฺมกถํ วาสฺสา กริสฺสามี’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, ภิกฺขุนี ครุธมฺมํ อชฺฌาปนฺนา โหติ มานตฺตารหาฯ สา เจ ภิกฺขูนํ สนฺติเก ทูตํ ปหิเณยฺย – ‘‘อหญฺหิ ครุธมฺมํ  อชฺฌาปนฺนา มานตฺตารหา , อาคจฺฉนฺตุ อยฺยา, อิจฺฉามิ อยฺยานํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘มานตฺตทานํ อุสฺสุกฺกํ กริสฺสามี’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, ภิกฺขุนี มูลาย ปฎิกสฺสนารหา โหติฯ สา เจ ภิกฺขูนํ สนฺติเก ทูตํ ปหิเณยฺย – ‘‘อหญฺหิ มูลาย ปฎิกสฺสนารหา, อาคจฺฉนฺตุ อยฺยา, อิจฺฉามิ อยฺยานํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘มูลาย ปฎิกสฺสนํ อุสฺสุกฺกํ กริสฺสามี’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, ภิกฺขุนี อพฺภานารหา โหติฯ สา เจ ภิกฺขูนํ สนฺติเก ทูตํ ปหิเณยฺย – ‘‘อหญฺหิ อพฺภานารหา, อาคจฺฉนฺตุ อยฺยา, อิจฺฉามิ อยฺยานํ อาคต’’นฺติ, คนฺตพฺพํ , ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘อพฺภานํ อุสฺสุกฺกํ กริสฺสามี’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, ภิกฺขุนิยา สโงฺฆ กมฺมํ กตฺตุกาโม โหติ – ตชฺชนียํ วา, นิยสฺสํ วา, ปพฺพาชนียํ วา, ปฎิสารณียํ วา, อุเกฺขปนียํ วาฯ สา เจ ภิกฺขูนํ สนฺติเก ทูตํ ปหิเณยฺย – ‘‘สโงฺฆ เม กมฺมํ กตฺตุกาโม, อาคจฺฉนฺตุ อยฺยา, อิจฺฉามิ อยฺยานํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘กินฺติ นุ โข สโงฺฆ กมฺมํ น กเรยฺย, ลหุกาย วา ปริณาเมยฺยา’’ติฯ สตฺตาหํ สนฺนิวโตฺต กาตโพฺพฯ</p>


<p>กตํ  วา ปนสฺสา โหติ สเงฺฆน กมฺมํ – ตชฺชนียํ วา , นิยสฺสํ วา, ปพฺพาชนียํ วา, ปฎิสารณียํ วา, อุเกฺขปนียํ วาฯ สา เจ ภิกฺขูนํ สนฺติเก ทูตํ ปหิเณยฺย – ‘‘สโงฺฆ เม กมฺมํ อกาสิ, อาคจฺฉนฺตุ อยฺยา, อิจฺฉามิ อยฺยานํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘กินฺติ นุ โข สมฺมา วเตฺตยฺย, โลมํ ปาเตยฺย, เนตฺถารํ วเตฺตยฺย, สโงฺฆ ตํ กมฺมํ ปฎิปฺปสฺสเมฺภยฺยา’’ติฯ สตฺตาหํ สนฺนิวโตฺต กาตโพฺพฯ</p>


<p> อิธ ปน, ภิกฺขเว, สิกฺขมานา คิลานา โหติฯ สา เจ ภิกฺขูนํ สนฺติเก ทูตํ ปหิเณยฺย – ‘‘อหญฺหิ คิลานา, อาคจฺฉนฺตุ อยฺยา, อิจฺฉามิ อยฺยานํ อาคต’’นฺติ – คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘คิลานภตฺตํ วา ปริเยสิสฺสามิ, คิลานุปฎฺฐากภตฺตํ วา ปริเยสิสฺสามิ, คิลานเภสชฺชํ วา ปริเยสิสฺสามิ, ปุจฺฉิสฺสามิ วา, อุปฎฺฐหิสฺสามิ วา’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, สิกฺขมานาย  อนภิรติ อุปฺปนฺนา โหติ…เป.… สิกฺขมานาย กุกฺกุจฺจํ อุปฺปนฺนํ โหติ… สิกฺขมานาย ทิฎฺฐิคตํ อุปฺปนฺนํ โหติ… สิกฺขมานาย สิกฺขา กุปิตา โหติฯ สา เจ ภิกฺขูนํ สนฺติเก ทูตํ ปหิเณยฺย – ‘‘สิกฺขา เม กุปิตา, อาคจฺฉนฺตุ อยฺยา, อิจฺฉามิ อยฺยานํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘สิกฺขาสมาทานํ อุสฺสุกฺกํ กริสฺสามี’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, สิกฺขมานา อุปสมฺปชฺชิตุกามา โหติฯ สา เจ ภิกฺขูนํ สนฺติเก ทูตํ ปหิเณยฺย – ‘‘อหญฺหิ อุปสมฺปชฺชิตุกามา, อาคจฺฉนฺตุ อยฺยา , อิจฺฉามิ อยฺยานํ  อาคต’’นฺติ คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – อุปสมฺปทํ อุสฺสุกฺกํ กริสฺสามิ วา, อนุสฺสาเวสฺสามิ วา, คณปูรโก วา ภวิสฺสามีติฯ สตฺตาหํ สนฺนิวโตฺต กาตโพฺพฯ</p>


<p> อิธ ปน, ภิกฺขเว, สามเณโร คิลาโน โหติฯ โส เจ ภิกฺขูนํ สนฺติเก ทูตํ ปหิเณยฺย – ‘‘อหญฺหิ คิลาโน, อาคจฺฉนฺตุ ภิกฺขู , อิจฺฉามิ ภิกฺขูนํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘คิลานภตฺตํ วา ปริเยสิสฺสามิ, คิลานุปฎฺฐากภตฺตํ วา ปริเยสิสฺสามิ, คิลานเภสชฺชํ วา ปริเยสิสฺสามิ, ปุจฺฉิสฺสามิ วา, อุปฎฺฐหิสฺสามิ วา’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, สามเณรสฺส อนภิรติ อุปฺปนฺนา โหติ…เป.… สามเณรสฺส กุกฺกุจฺจํ อุปฺปนฺนํ โหติ… สามเณรสฺส ทิฎฺฐิคตํ อุปฺปนฺนํ โหติ… สามเณโร วสฺสํ ปุจฺฉิตุกาโม โหติฯ โส เจ ภิกฺขูนํ สนฺติเก ทูตํ ปหิเณยฺย – ‘‘อหญฺหิ วสฺสํ ปุจฺฉิตุกาโม, อาคจฺฉนฺตุ ภิกฺขู, อิจฺฉามิ ภิกฺขูนํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘ปุจฺฉิสฺสามิ วา, อาจิกฺขิสฺสามิ วา’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, สามเณโร อุปสมฺปชฺชิตุกาโม โหติฯ โส เจ ภิกฺขูนํ สนฺติเก ทูตํ ปหิเณยฺย – ‘‘อหญฺหิ อุปสมฺปชฺชิตุกาโม, อาคจฺฉนฺตุ ภิกฺขู, อิจฺฉามิ ภิกฺขูนํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘อุปสมฺปทํ อุสฺสุกฺกํ กริสฺสามิ วา, อนุสฺสาเวสฺสามิ  วา, คณปูรโก วา ภวิสฺสามี’’ติฯ สตฺตาหํ สนฺนิวโตฺต กาตโพฺพฯ</p>


<p> อิธ ปน, ภิกฺขเว, สามเณรี คิลานา โหติฯ สา เจ ภิกฺขูนํ สนฺติเก ทูตํ ปหิเณยฺย – ‘‘อหญฺหิ คิลานา, อาคจฺฉนฺตุ อยฺยา, อิจฺฉามิ อยฺยานํ อาคต’’นฺติ , คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘คิลานภตฺตํ วา ปริเยสิสฺสามิ, คิลานุปฎฺฐากภตฺตํ วา ปริเยสิสฺสามิ, คิลานเภสชฺชํ วา ปริเยสิสฺสามิ, ปุจฺฉิสฺสามิ วา, อุปฎฺฐหิสฺสามิ วา’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, สามเณริยา อนภิรติ อุปฺปนฺนา โหติ…เป.… สามเณริยา กุกฺกุจฺจํ  อุปฺปนฺนํ โหติ… สามเณริยา ทิฎฺฐิคตํ อุปฺปนฺนํ โหติ… สามเณรี วสฺสํ ปุจฺฉิตุกามา โหติฯ สา เจ ภิกฺขูนํ สนฺติเก ทูตํ ปหิเณยฺย – ‘‘อหญฺหิ วสฺสํ ปุจฺฉิตุกามา, อาคจฺฉนฺตุ อยฺยา, อิจฺฉามิ อยฺยานํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘ปุจฺฉิสฺสามิ วา, อาจิกฺขิสฺสามิ วา’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ  ปน, ภิกฺขเว, สามเณรี สิกฺขํ สมาทิยิตุกามา โหติฯ สา เจ ภิกฺขูนํ สนฺติเก ทูตํ ปหิเณยฺย – ‘‘อหญฺหิ สิกฺขํ สมาทิยิตุกามา, อาคจฺฉนฺตุ อยฺยา, อิจฺฉามิ อยฺยานํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘สิกฺขาสมาทานํ อุสฺสุกฺกํ กริสฺสามี’’ติฯ สตฺตาหํ สนฺนิวโตฺต กาตโพฺพติฯ</p>

</p>


<h3>๑๑๑. สตฺตนฺนํ อปฺปหิเตปิ อนุชานนา</h3>
<p> เตน โข ปน สมเยน อญฺญตรสฺส ภิกฺขุโน มาตา คิลานา โหติฯ สา ปุตฺตสฺส สนฺติเก ทูตํ ปาเหสิ – ‘‘อหญฺหิ คิลานา, อาคจฺฉตุ เม ปุโตฺต, อิจฺฉามิ ปุตฺตสฺส อาคต’’นฺติฯ อถ โข ตสฺส ภิกฺขุโน เอตทโหสิ – ‘‘ภควตา ปญฺญตฺตํ สตฺตนฺนํ สตฺตาหกรณีเยน ปหิเต คนฺตุํ, น เตฺวว อปฺปหิเต; ปญฺจนฺนํ สตฺตาหกรณีเยน อปฺปหิเตปิ คนฺตุํ, ปเคว ปหิเตติฯ อยญฺจ เม มาตา คิลานา, สา จ อนุปาสิกา, กถํ  นุ โข มยา ปฎิปชฺชิตพฺพ’’นฺติ? ภควโต เอตมตฺถํ อาโรเจสุํฯ อนุชานามิ, ภิกฺขเว, สตฺตนฺนํ สตฺตาหกรณีเยน อปฺปหิเตปิ คนฺตุํ, ปเคว ปหิเตฯ ภิกฺขุสฺส, ภิกฺขุนิยา, สิกฺขมานาย, สามเณรสฺส, สามเณริยา, มาตุยา จ ปิตุสฺส จ – อนุชานามิ, ภิกฺขเว, อิเมสํ สตฺตนฺนํ สตฺตาหกรณีเยน อปฺปหิเตปิ คนฺตุํ, ปเคว ปหิเตฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, ภิกฺขุสฺส มาตา คิลานา โหติฯ สา เจ ปุตฺตสฺส สนฺติเก ทูตํ ปหิเณยฺย – ‘‘อหญฺหิ คิลานา, อาคจฺฉตุ เม ปุโตฺต, อิจฺฉามิ ปุตฺตสฺส อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘คิลานภตฺตํ วา ปริเยสิสฺสามิ, คิลานุปฎฺฐากภตฺตํ วา ปริเยสิสฺสามิ, คิลานเภสชฺชํ วา ปริเยสิสฺสามิ, ปุจฺฉิสฺสามิ วา, อุปฎฺฐหิสฺสามิ วา’’ติฯ สตฺตาหํ สนฺนิวโตฺต กาตโพฺพฯ</p>


<p>อิธ  ปน, ภิกฺขเว, ภิกฺขุสฺส  ปิตา คิลาโน โหติฯ โส เจ ปุตฺตสฺส สนฺติเก ทูตํ ปหิเณยฺย – ‘‘อหญฺหิ คิลาโน, อาคจฺฉตุ เม ปุโตฺต, อิจฺฉามิ ปุตฺตสฺส อาคต’’นฺติ, คนฺตพฺพํ, ภิกฺขเว, สตฺตาหกรณีเยน, อปฺปหิเตปิ, ปเคว ปหิเต – ‘‘คิลานภตฺตํ วา ปริเยสิสฺสามิ, คิลานุปฎฺฐากภตฺตํ วา ปริเยสิสฺสามิ, คิลานเภสชฺชํ วา ปริเยสิสฺสามิ, ปุจฺฉิสฺสามิ วา, อุปฎฺฐหิสฺสามิ วา’’ติฯ สตฺตาหํ สนฺนิวโตฺต กาตโพฺพฯ</p>

</p>


<h3>๑๑๒. ปหิเตเยว อนุชานนา</h3>
<p>  อิธ  ปน, ภิกฺขเว, ภิกฺขุสฺส ภาตา คิลาโน โหติฯ โส เจ ภาตุโน สนฺติเก ทูตํ ปหิเณยฺย – ‘‘อหญฺหิ คิลาโน, อาคจฺฉตุ เม ภาตา, อิจฺฉามิ ภาตุโน อาคต’’นฺติ, คนฺตพฺพํ, ภิกฺขเว , สตฺตาหกรณีเยน, ปหิเต, น เตฺวว อปฺปหิเตฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, ภิกฺขุสฺส ภคินี คิลานา โหติฯ สา เจ ภาตุโน สนฺติเก ทูตํ ปหิเณยฺย – ‘‘อหญฺหิ คิลานา, อาคจฺฉตุ เม ภาตา, อิจฺฉามิ ภาตุโน อาคต’’นฺติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, ภิกฺขุสฺส ญาตโก คิลาโน โหติฯ โส เจ ภิกฺขุสฺส สนฺติเก ทูตํ ปหิเณยฺย – ‘‘อหญฺหิ คิลาโน, อาคจฺฉตุ ภทโนฺต, อิจฺฉามิ ภทนฺตสฺส อาคต’’นฺติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ สตฺตาหํ สนฺนิวโตฺต กาตโพฺพฯ</p>


<p>อิธ ปน, ภิกฺขเว, ภิกฺขุคติโก คิลาโน โหติฯ โส เจ ภิกฺขูนํ สนฺติเก ทูตํ ปหิเณยฺย – ‘‘อหญฺหิ คิลาโน, อาคจฺฉนฺตุ ภทนฺตา, อิจฺฉามิ ภทนฺตานํ อาคต’’นฺติ, คนฺตพฺพํ, ภิกฺขเว, สตฺตาหกรณีเยน, ปหิเต, น เตฺวว อปฺปหิเตฯ สตฺตาหํ สนฺนิวโตฺต กาตโพฺพฯ</p>


<p>เตน  โข ปน สมเยน สงฺฆสฺส วิหาโร อุนฺทฺริยติฯ อญฺญตเรน อุปาสเกน อรเญฺญ ภณฺฑํ เฉทาปิตํ โหติฯ โส ภิกฺขูนํ สนฺติเก ทูตํ ปาเหสิ – ‘‘สเจ ภทนฺตา ตํ ภณฺฑํ อาวหาเปยฺยุํ, ทชฺชาหํ ตํ ภณฺฑ’’นฺติฯ ภควโต เอตมตฺถํ อาโรเจสุํฯ อนุชานามิ, ภิกฺขเว, สงฺฆกรณีเยน คนฺตุํฯ สตฺตาหํ สนฺนิวโตฺต กาตโพฺพติฯ</p>

</p>

</p>


<h3>๑๑๓. อนฺตราเย อนาปตฺติวสฺสเจฺฉทวาโร</h3>
<p> เตน  โข ปน สมเยน โกสเลสุ ชนปเท อญฺญตรสฺมิํ อาวาเส วสฺสูปคตา ภิกฺขู วาเฬหิ อุพฺพาฬฺหา โหนฺติฯ คณฺหิํสุปิ ปริปาติํสุปิฯ ภควโต เอตมตฺถํ อาโรเจสุํฯ</p>


<p>อิธ  ปน, ภิกฺขเว, วสฺสูปคตา ภิกฺขู วาเฬหิ อุพฺพาฬฺหา โหนฺติฯ คณฺหนฺติปิ ปริปาเตนฺติปิฯ เอเสว อนฺตราโยติ ปกฺกมิตพฺพํฯ อนาปตฺติ วสฺสเจฺฉทสฺสฯ</p>


<p>อิธ ปน, ภิกฺขเว, วสฺสูปคตา ภิกฺขู สรีสเปหิ อุพฺพาฬฺหา โหนฺติฯ ฑํสนฺติปิ ปริปาเตนฺติปิฯ เอเสว อนฺตราโยติ ปกฺกมิตพฺพํฯ อนาปตฺติ วสฺสเจฺฉทสฺส ฯ</p>


<p>อิธ ปน, ภิกฺขเว, วสฺสูปคตา ภิกฺขู โจเรหิ อุพฺพาฬฺหา โหนฺติฯ วิลุมฺปนฺติปิ อาโกเฎนฺติปิฯ เอเสว อนฺตราโยติ ปกฺกมิตพฺพํฯ อนาปตฺติ วสฺสเจฺฉทสฺสฯ</p>


<p>อิธ ปน, ภิกฺขเว, วสฺสูปคตา ภิกฺขู ปิสาเจหิ อุพฺพาฬฺหา โหนฺติฯ อาวิสนฺติปิ หนนฺติปิ ฯ เอเสว อนฺตราโยติ ปกฺกมิตพฺพํฯ อนาปตฺติ วสฺสเจฺฉทสฺสฯ</p>


<p>อิธ ปน, ภิกฺขเว, วสฺสูปคตานํ ภิกฺขูนํ คาโม อคฺคินา ทโฑฺฒ โหติฯ ภิกฺขู ปิณฺฑเกน กิลมนฺติฯ เอเสว อนฺตราโยติ ปกฺกมิตพฺพํฯ อนาปตฺติ วสฺสเจฺฉทสฺสฯ</p>


<p>อิธ ปน, ภิกฺขเว, วสฺสูปคตานํ ภิกฺขูนํ เสนาสนํ อคฺคินา ทฑฺฒํ โหติฯ ภิกฺขู เสนาสเนน กิลมนฺติฯ เอเสว อนฺตราโยติ ปกฺกมิตพฺพํฯ อนาปตฺติ วสฺสเจฺฉทสฺสฯ</p>


<p>อิธ  ปน, ภิกฺขเว, วสฺสูปคตานํ ภิกฺขูนํ คาโม อุทเกน  วูโฬฺห โหติฯ ภิกฺขู ปิณฺฑเกน กิลมนฺติฯ เอเสว อนฺตราโยติ ปกฺกมิตพฺพํฯ อนาปตฺติ วสฺสเจฺฉทสฺสฯ</p>


<p>อิธ ปน, ภิกฺขเว, วสฺสูปคตานํ ภิกฺขูนํ เสนาสนํ อุทเกน วูฬฺหํ โหติฯ ภิกฺขู เสนาสเนน กิลมนฺติฯ เอเสว อนฺตราโยติ ปกฺกมิตพฺพํฯ อนาปตฺติ วสฺสเจฺฉทสฺสาติฯ</p>


<p> เตน โข ปน สมเยน อญฺญตรสฺมิํ อาวาเส วสฺสูปคตานํ ภิกฺขูนํ คาโม โจเรหิ วุฎฺฐาสิฯ ภควโต เอตมตฺถํ อาโรเจสุํฯ อนุชานามิ, ภิกฺขเว, เยน คาโม เตน คนฺตุนฺติฯ</p>


<p>คาโม  เทฺวธา ภิชฺชิตฺถฯ ภควโต เอตมตฺถํ อาโรเจสุํฯ อนุชานามิ, ภิกฺขเว, เยน พหุตรา เตน คนฺตุนฺติฯ</p>


<p>พหุตรา อสฺสทฺธา โหนฺติ อปฺปสนฺนาฯ ภควโต เอตมตฺถํ อาโรเจสุํฯ อนุชานามิ, ภิกฺขเว, เยน สทฺธา ปสนฺนา เตน คนฺตุนฺติฯ</p>


<p>เตน โข ปน สมเยน โกสเลสุ ชนปเท อญฺญตรสฺมิํ อาวาเส วสฺสูปคตา ภิกฺขู น ลภิํสุ ลูขสฺส วา ปณีตสฺส วา โภชนสฺส ยาวทตฺถํ ปาริปูริํฯ ภควโต เอตมตฺถํ อาโรเจสุํฯ</p>


<p>อิธ ปน, ภิกฺขเว, วสฺสูปคตา ภิกฺขู น ลภนฺติ ลูขสฺส วา ปณีตสฺส วา โภชนสฺส ยาวทตฺถํ ปาริปูริํฯ เอเสว อนฺตราโยติ ปกฺกมิตพฺพํฯ อนาปตฺติ วสฺสเจฺฉทสฺสฯ</p>


<p>อิธ ปน, ภิกฺขเว, วสฺสูปคตา ภิกฺขู ลภนฺติ ลูขสฺส วา ปณีตสฺส วา โภชนสฺส ยาวทตฺถํ ปาริปูริํ, น ลภนฺติ สปฺปายานิ โภชนานิฯ เอเสว อนฺตราโยติ ปกฺกมิตพฺพํฯ อนาปตฺติ  วสฺสเจฺฉทสฺสฯ</p>


<p>อิธ ปน, ภิกฺขเว, วสฺสูปคตา ภิกฺขู ลภนฺติ ลูขสฺส วา ปณีตสฺส วา โภชนสฺส ยาวทตฺถํ ปาริปูริํ, ลภนฺติ สปฺปายานิ โภชนานิ , น ลภนฺติ สปฺปายานิ เภสชฺชานิฯ เอเสว อนฺตราโยติ ปกฺกมิตพฺพํฯ อนาปตฺติ วสฺสเจฺฉทสฺสฯ</p>


<p>อิธ  ปน, ภิกฺขเว, วสฺสูปคตา ภิกฺขู ลภนฺติ ลูขสฺส วา ปณีตสฺส วา โภชนสฺส ยาวทตฺถํ ปาริปูริํ, ลภนฺติ สปฺปายานิ โภชนานิ, ลภนฺติ สปฺปายานิ เภสชฺชานิ, น ลภนฺติ ปติรูปํ อุปฎฺฐากํฯ เอเสว อนฺตราโยติ ปกฺกมิตพฺพํฯ อนาปตฺติ วสฺสเจฺฉทสฺสฯ</p>


<p>อิธ ปน, ภิกฺขเว, วสฺสูปคตํ ภิกฺขุํ อิตฺถี นิมเนฺตติ – ‘‘เอหิ, ภเนฺต, หิรญฺญํ วา เต เทมิ, สุวณฺณํ วา เต เทมิ, เขตฺตํ วา เต เทมิ, วตฺถุํ วา เต เทมิ, คาวุํ วา เต เทมิ, คาวิํ วา เต เทมิ, ทาสํ วา เต เทมิ, ทาสิํ วา เต เทมิ, ธีตรํ วา เต เทมิ ภริยตฺถาย, อหํ วา เต ภริยา โหมิ, อญฺญํ วา เต ภริยํ อาเนมี’’ติฯ ตตฺร เจ ภิกฺขุโน เอวํ โหติ, ‘ลหุปริวตฺตํ โข จิตฺตํ วุตฺตํ ภควตา, สิยาปิ เม พฺรหฺมจริยสฺส อนฺตราโย’ติ, ปกฺกมิตพฺพํฯ อนาปตฺติ วสฺสเจฺฉทสฺสฯ</p>


<p>อิธ  ปน, ภิกฺขเว, วสฺสูปคตํ ภิกฺขุํ เวสี นิมเนฺตติ…เป.… ถุลฺลกุมารี นิมเนฺตติ… ปณฺฑโก นิมเนฺตติ… ญาตกา นิมเนฺตนฺติ… ราชาโน นิมเนฺตนฺติ… โจรา นิมเนฺตนฺติ… ธุตฺตา นิมเนฺตนฺติ – ‘‘เอหิ, ภเนฺต, หิรญฺญํ วา เต เทม, สุวณฺณํ วา เต เทม, เขตฺตํ วา เต เทม, วตฺถุํ วา เต เทม , คาวุํ วา เต เทม, คาวิํ วา เต เทม, ทาสํ วา เต เทม, ทาสิํ วา เต เทม, ธีตรํ วา เต เทม ภริยตฺถาย, อญฺญํ วา เต ภริยํ อาเนมา’’ติฯ ตตฺร เจ ภิกฺขุโน เอวํ โหติ, ‘ลหุปริวตฺตํ โข จิตฺตํ วุตฺตํ ภควตา, สิยาปิ เม พฺรหฺมจริยสฺส อนฺตราโย’ติ, ปกฺกมิตพฺพํฯ อนาปตฺติ วสฺสเจฺฉทสฺสฯ</p>


<p>อิธ ปน, ภิกฺขเว, วสฺสูปคโต ภิกฺขุ อสฺสามิกํ นิธิํ ปสฺสติฯ ตตฺร เจ ภิกฺขุโน เอวํ โหติ, ‘ลหุปริวตฺตํ โข จิตฺตํ วุตฺตํ ภควตา, สิยาปิ เม พฺรหฺมจริยสฺส อนฺตราโย’ติ, ปกฺกมิตพฺพํฯ อนาปตฺติ วสฺสเจฺฉทสฺสฯ</p>

</p>


<h3>๑๑๔. สงฺฆเภเท อนาปตฺติวสฺสเจฺฉทวาโร</h3>
<p> อิธ ปน, ภิกฺขเว, วสฺสูปคโต ภิกฺขุ ปสฺสติ สมฺพหุเล ภิกฺขู สงฺฆเภทาย ปรกฺกมเนฺตฯ ตตฺร เจ ภิกฺขุโน เอวํ โหติ, ‘ครุโก โข สงฺฆเภโท วุโตฺต ภควตา; มา มยิ สมฺมุขีภูเต สโงฺฆ ภิชฺชี’ติ, ปกฺกมิตพฺพํฯ อนาปตฺติ วสฺสเจฺฉทสฺสฯ</p>


<p>อิธ  ปน, ภิกฺขเว, วสฺสูปคโต ภิกฺขุ สุณาติ – ‘‘อสุกสฺมิํ กิร อาวาเส สมฺพหุลา ภิกฺขู สงฺฆเภทาย ปรกฺกมนฺตี’’ติฯ ตตฺร เจ ภิกฺขุโน เอวํ โหติ, ‘ครุโก โข สงฺฆเภโท วุโตฺต ภควตา; มา มยิ สมฺมุขีภูเต สโงฺฆ ภิชฺชี’ติ, ปกฺกมิตพฺพํฯ อนาปตฺติ วสฺสเจฺฉทสฺสฯ</p>


<p>อิธ ปน, ภิกฺขเว, วสฺสูปคโต ภิกฺขุ สุณาติ – ‘‘อสุกสฺมิํ กิร อาวาเส สมฺพหุลา ภิกฺขู สงฺฆเภทาย ปรกฺกมนฺตี’’ติฯ ตตฺร เจ ภิกฺขุโน เอวํ โหติ – ‘‘เต โข เม ภิกฺขู มิตฺตาฯ ตฺยาหํ วกฺขามิ ‘ครุโก โข, อาวุโส, สงฺฆเภโท วุโตฺต ภควตา; มายสฺมนฺตานํ สงฺฆเภโท รุจฺจิตฺถา’ติฯ กริสฺสนฺติ  เม วจนํ, สุสฺสูสิสฺสนฺติ, โสตํ โอทหิสฺสนฺตี’’ติ, ปกฺกมิตพฺพํฯ อนาปตฺติ วสฺสเจฺฉทสฺสฯ</p>


<p>อิธ  ปน, ภิกฺขเว, วสฺสูปคโต ภิกฺขุ สุณาติ – ‘‘อสุกสฺมิํ กิร อาวาเส สมฺพหุลา ภิกฺขู สงฺฆเภทาย  ปรกฺกมนฺตี’’ติฯ ตตฺร เจ ภิกฺขุโน เอวํ โหติ – ‘‘เต โข เม ภิกฺขู น มิตฺตา; อปิ จ เย เตสํ มิตฺตา, เต เม มิตฺตาฯ ตฺยาหํ วกฺขามิฯ เต วุตฺตา เต วกฺขนฺติ ‘ครุโก โข, อาวุโส, สงฺฆเภโท วุโตฺต ภควตา; มายสฺมนฺตานํ สงฺฆเภโท รุจฺจิตฺถา’ติฯ กริสฺสนฺติ เตสํ วจนํ, สุสฺสูสิสฺสนฺติ, โสตํ โอทหิสฺสนฺตี’’ติ, ปกฺกมิตพฺพํฯ อนาปตฺติ วสฺสเจฺฉทสฺสฯ</p>


<p>อิธ ปน, ภิกฺขเว, วสฺสูปคโต ภิกฺขุ สุณาติ – ‘‘อสุกสฺมิํ กิร อาวาเส สมฺพหุเลหิ ภิกฺขูหิ สโงฺฆ ภิโนฺน’’ติฯ ตตฺร เจ ภิกฺขุโน เอวํ โหติ – ‘‘เต โข เม ภิกฺขู มิตฺตาฯ ตฺยาหํ วกฺขามิ ‘ครุโก โข, อาวุโส, สงฺฆเภโท วุโตฺต ภควตา; มายสฺมนฺตานํ สงฺฆเภโท รุจฺจิตฺถา’ติฯ กริสฺสนฺติ เม วจนํ, สุสฺสูสิสฺสนฺติ, โสตํ โอทหิสฺสนฺตี’’ติ, ปกฺกมิตพฺพํฯ อนาปตฺติ วสฺสเจฺฉทสฺสฯ</p>


<p>อิธ ปน, ภิกฺขเว, วสฺสูปคโต ภิกฺขุ สุณาติ – ‘‘อสุกสฺมิํ กิร อาวาเส สมฺพหุเลหิ ภิกฺขูหิ สโงฺฆ ภิโนฺน’’ติฯ ตตฺร เจ ภิกฺขุโน เอวํ โหติ – ‘‘เต โข เม ภิกฺขู น มิตฺตา; อปิ จ, เย เตสํ มิตฺตา เต เม มิตฺตาฯ ตฺยาหํ วกฺขามิฯ เต วุตฺตา เต วกฺขนฺติ ‘ครุโก โข, อาวุโส, สงฺฆเภโท วุโตฺต ภควตา; มายสฺมนฺตานํ สงฺฆเภโท รุจฺจิตฺถา’ติฯ กริสฺสนฺติ เตสํ วจนํ, สุสฺสูสิสฺสนฺติ , โสตํ โอทหิสฺสนฺตี’’ติ, ปกฺกมิตพฺพํฯ อนาปตฺติ วสฺสเจฺฉทสฺสฯ</p>


<p>อิธ  ปน, ภิกฺขเว, วสฺสูปคโต ภิกฺขุ  สุณาติ – ‘‘อมุกสฺมิํ กิร อาวาเส สมฺพหุลา ภิกฺขุนิโย สงฺฆเภทาย ปรกฺกมนฺตี’’ติฯ ตตฺร เจ ภิกฺขุโน เอวํ โหติ – ‘‘ตา โข เม ภิกฺขุนิโย มิตฺตาฯ ตาหํ วกฺขามิ ‘ครุโก โข, ภคินิโย, สงฺฆเภโท วุโตฺต ภควตา; มา ภคินีนํ สงฺฆเภโท รุจฺจิตฺถา’ติฯ กริสฺสนฺติ เม วจนํ, สุสฺสูสิสฺสนฺติ, โสตํ โอทหิสฺสนฺตี’’ติ, ปกฺกมิตพฺพํฯ อนาปตฺติ วสฺสเจฺฉทสฺสฯ</p>


<p>อิธ ปน, ภิกฺขเว, วสฺสูปคโต ภิกฺขุ สุณาติ – ‘‘อมุกสฺมิํ กิร อาวาเส สมฺพหุลา ภิกฺขุนิโย สงฺฆเภทาย ปรกฺกมนฺตี’’ติฯ ตตฺร เจ ภิกฺขุโน เอวํ โหติ – ‘‘ตา โข เม ภิกฺขุนิโย น มิตฺตาฯ อปิ จ, ยา ตาสํ มิตฺตา, ตา เม มิตฺตาฯ ตาหํ วกฺขามิฯ ตา วุตฺตา ตา วกฺขนฺติ ‘ครุโก  โข, ภคินิโย, สงฺฆเภโท วุโตฺต ภควตาฯ มา ภคินีนํ สงฺฆเภโท รุจฺจิตฺถา’ติฯ กริสฺสนฺติ ตาสํ วจนํ, สุสฺสูสิสฺสนฺติ, โสตํ โอทหิสฺสนฺตี’’ติ, ปกฺกมิตพฺพํฯ อนาปตฺติ วสฺสเจฺฉทสฺสติฯ</p>


<p>อิธ ปน, ภิกฺขเว, วสฺสูปคโต ภิกฺขุ สุณาติ – ‘‘อมุกสฺมิํ กิร อาวาเส สมฺพหุลาหิ ภิกฺขุนีหิ สโงฺฆ ภิโนฺน’’ติฯ ตตฺร เจ ภิกฺขุโน เอวํ โหติ – ‘‘ตา โข เม ภิกฺขุนิโย มิตฺตาฯ ตาหํ วกฺขามิ ‘ครุโก โข, ภคินิโย, สงฺฆเภโท วุโตฺต ภควตาฯ มา ภคินีนํ สงฺฆเภโท รุจฺจิตฺถา’ติฯ กริสฺสนฺติ เม วจนํ, สุสฺสูสิสฺสนฺติ, โสตํ โอทหิสฺสนฺตี’’ติ, ปกฺกมิตพฺพํฯ อนาปตฺติ วสฺสเจฺฉทสฺสติฯ</p>


<p>อิธ ปน, ภิกฺขเว, วสฺสูปคโต ภิกฺขุ สุณาติ – ‘‘อมุกสฺมิํ กิร อาวาเส สมฺพหุลาหิ ภิกฺขุนีหิ สโงฺฆ ภิโนฺน’’ติฯ ตตฺร เจ ภิกฺขุโน เอวํ โหติ – ‘‘ตา โข เม ภิกฺขุนิโย น มิตฺตาฯ อปิ จ, ยา ตาสํ มิตฺตา ตา เม มิตฺตาฯ ตาหํ วกฺขามิฯ ตา วุตฺตา ตา วกฺขนฺติ ‘ครุโก โข, ภคินิโย , สงฺฆเภโท วุโตฺต ภควตา; มา ภคินีนํ  สงฺฆเภโท รุจฺจิตฺถา’ติฯ กริสฺสนฺติ ตาสํ วจนํ, สุสฺสูสิสฺสนฺติ, โสตํ โอทหิสฺสนฺตี’’ติ, ปกฺกมิตพฺพํฯ อนาปตฺติ วสฺสเจฺฉทสฺสาติฯ</p>

</p>


<h3>๑๑๕. วชาทีสุ วสฺสูปคมนํ</h3>
<p> เตน  โข ปน สมเยน อญฺญตโร ภิกฺขุ วเช วสฺสํ อุปคนฺตุกาโม  โหติฯ ภควโต เอตมตฺถํ อาโรเจสุํฯ อนุชานามิ, ภิกฺขเว, วเช วสฺสํ อุปคนฺตุนฺติฯ วโช วุฎฺฐาสิฯ ภควโต เอตมตฺถํ อาโรเจสุํฯ อนุชานามิ, ภิกฺขเว, เยน วโช เตน คนฺตุนฺติฯ</p>


<p>เตน โข ปน สมเยน อญฺญตโร ภิกฺขุ อุปกฎฺฐาย วสฺสูปนายิกาย สเตฺถน คนฺตุกาโม โหติฯ ภควโต เอตมตฺถํ อาโรเจสุํฯ อนุชานามิ, ภิกฺขเว, สเตฺถ วสฺสํ อุปคนฺตุนฺติฯ</p>


<p>เตน โข ปน สมเยน อญฺญตโร ภิกฺขุ อุปกฎฺฐาย วสฺสูปนายิกาย นาวาย คนฺตุกาโม โหติฯ ภควโต เอตมตฺถํ อาโรเจสุํฯ อนุชานามิ, ภิกฺขเว, นาวาย วสฺสํ อุปคนฺตุนฺติฯ</p>

</p>


<h3>๑๑๖. วสฺสํ อนุปคนฺตพฺพฎฺฐานานิ</h3>
<p> เตน  โข ปน สมเยน ภิกฺขู รุกฺขสุสิเร วสฺสํ อุปคจฺฉนฺติฯ มนุสฺสา อุชฺฌายนฺติ ขิยฺยนฺติ วิปาเจนฺติ – ‘‘เสยฺยถาปิ ปิสาจิลฺลิกา’’ติฯ ภควโต เอตมตฺถํ อาโรเจสุํฯ น, ภิกฺขเว, รุกฺขสุสิเร  วสฺสํ อุปคนฺตพฺพํฯ โย อุปคเจฺฉยฺย, อาปตฺติ ทุกฺกฎสฺสาติฯ</p>


<p>เตน โข ปน สมเยน ภิกฺขู รุกฺขวิฎภิยา วสฺสํ อุปคจฺฉนฺติฯ มนุสฺสา อุชฺฌายนฺติ ขิยฺยนฺติ วิปาเจนฺติ – ‘‘เสยฺยถาปิ มิคลุทฺทกา’’ติฯ ภควโต เอตมตฺถํ อาโรเจสุํฯ น, ภิกฺขเว, รุกฺขวิฎภิยา วสฺสํ อุปคนฺตพฺพํฯ โย อุปคเจฺฉยฺย, อาปตฺติ ทุกฺกฎสฺสาติฯ</p>


<p>เตน โข ปน สมเยน ภิกฺขู อโชฺฌกาเส วสฺสํ อุปคจฺฉนฺติฯ เทเว วสฺสเนฺต รุกฺขมูลมฺปิ  นิพฺพโกสมฺปิ อุปธาวนฺติฯ ภควโต เอตมตฺถํ อาโรเจสุํฯ น, ภิกฺขเว, อโชฺฌกาเส วสฺสํ อุปคนฺตพฺพํฯ โย อุปคเจฺฉยฺย, อาปตฺติ ทุกฺกฎสฺสาติฯ</p>


<p>เตน โข ปน สมเยน ภิกฺขู อเสนาสนิกา วสฺสํ อุปคจฺฉนฺติฯ สีเตนปิ กิลมนฺติ, อุเณฺหนปิ กิลมนฺติฯ ภควโต เอตมตฺถํ อาโรเจสุํฯ น, ภิกฺขเว, อเสนาสนิเกน วสฺสํ อุปคนฺตพฺพํฯ โย อุปคเจฺฉยฺย, อาปตฺติ ทุกฺกฎสฺสาติฯ</p>


<p>เตน โข ปน สมเยน ภิกฺขู ฉวกุฎิกาย วสฺสํ อุปคจฺฉนฺติฯ มนุสฺสา อุชฺฌายนฺติ ขิยฺยนฺติ วิปาเจนฺติ – ‘‘เสยฺยถาปิ ฉวฑาหกา’’ติฯ ภควโต เอตมตฺถํ อาโรเจสุํฯ น, ภิกฺขเว, ฉวกุฎิกาย วสฺสํ อุปคนฺตพฺพํฯ โย อุปคเจฺฉยฺย, อาปตฺติ ทุกฺกฎสฺสาติฯ</p>


<p>เตน โข ปน สมเยน ภิกฺขู ฉเตฺต วสฺสํ อุปคจฺฉนฺติฯ มนุสฺสา อุชฺฌายนฺติ ขิยฺยนฺติ วิปาเจนฺติ – ‘‘เสยฺยถาปิ โคปาลกา’’ติฯ ภควโต เอตมตฺถํ อาโรเจสุํฯ น, ภิกฺขเว, ฉเตฺต วสฺสํ อุปคนฺตพฺพํฯ โย อุปคเจฺฉยฺย, อาปตฺติ ทุกฺกฎสฺสาติฯ</p>


<p>เตน  โข ปน สมเยน ภิกฺขู  จาฎิยา วสฺสํ อุปคจฺฉนฺติฯ มนุสฺสา อุชฺฌายนฺติ ขิยฺยนฺติ วิปาเจนฺติ – ‘‘เสยฺยถาปิ ติตฺถิยา’’ติฯ ภควโต เอตมตฺถํ อาโรเจสุํฯ น, ภิกฺขเว, จาฎิยา วสฺสํ อุปคนฺตพฺพํฯ โย อุปคเจฺฉยฺย, อาปตฺติ ทุกฺกฎสฺสาติฯ</p>

</p>


<h3>๑๑๗. อธมฺมิกกติกา</h3>
<p> เตน  โข ปน สมเยน สาวตฺถิยา สเงฺฆน เอวรูปา กติกา กตา โหติ – อนฺตราวสฺสํ น ปพฺพาเชตพฺพนฺติฯ วิสาขาย มิคารมาตุยา นตฺตา ภิกฺขู อุปสงฺกมิตฺวา ปพฺพชฺชํ ยาจิฯ ภิกฺขู เอวมาหํสุ – ‘‘สเงฺฆน โข, อาวุโส, เอวรูปา กติกา กตา ‘อนฺตราวสฺสํ น ปพฺพาเชตพฺพ’นฺติฯ อาคเมหิ, อาวุโส, ยาว ภิกฺขู วสฺสํ วสนฺติฯ วสฺสํวุฎฺฐา ปพฺพาเชสฺสนฺตี’’ติฯ อถ โข เต ภิกฺขู วสฺสํวุฎฺฐา วิสาขาย มิคารมาตุยา นตฺตารํ เอตทโวจุํ – ‘‘เอหิ, ทานิ, อาวุโส, ปพฺพชาหี’’ติฯ โส เอวมาห – ‘‘สจาหํ, ภเนฺต, ปพฺพชิโต อสฺสํ, อภิรเมยฺยามหํ ฯ น ทานาหํ, ภเนฺต, ปพฺพชิสฺสามี’’ติฯ วิสาขา มิคารมาตา  อุชฺฌายติ ขิยฺยติ วิปาเจติ – ‘‘กถญฺหิ นาม อยฺยา เอวรูปํ กติกํ กริสฺสนฺติ ‘น อนฺตราวสฺสํ ปพฺพาเชตพฺพ’นฺติฯ กํ กาลํ ธโมฺม น จริตโพฺพ’’ติ? อโสฺสสุํ โข ภิกฺขู วิสาขาย มิคารมาตุยา อุชฺฌายนฺติยา ขิยฺยนฺติยา วิปาเจนฺติยาฯ อถ โข เต ภิกฺขู ภควโต เอตมตฺถํ อาโรเจสุํฯ น, ภิกฺขเว, เอวรูปา กติกา กาตพฺพา – ‘น อนฺตราวสฺสํ ปพฺพาเชตพฺพ’นฺติฯ โย กเรยฺย, อาปตฺติ ทุกฺกฎสฺสาติฯ</p>

</p>


<h3>๑๑๘. ปฎิสฺสวทุกฺกฎาปตฺติ</h3>
<p> เตน โข ปน สมเยน อายสฺมตา อุปนเนฺทน สกฺยปุเตฺตน  รโญฺญ ปเสนทิสฺส โกสลสฺส วสฺสาวาโส ปฎิสฺสุโต โหติ ปุริมิกายฯ โส ตํ อาวาสํ คจฺฉโนฺต อทฺทส อนฺตรามเคฺค เทฺว อาวาเส พหุจีวรเกฯ ตสฺส เอตทโหสิ – ‘‘ยํนูนาหํ อิเมสุ ทฺวีสุ อาวาเสสุ วสฺสํ วเสยฺยํฯ เอวํ เม พหุํ จีวรํ  อุปฺปชฺชิสฺสตี’’ติฯ โส เตสุ ทฺวีสุ อาวาเสสุ วสฺสํ วสิฯ ราชา ปเสนทิ โกสโล อุชฺฌายติ ขิยฺยติ วิปาเจติ – ‘‘กถญฺหิ นาม อโยฺย อุปนโนฺท สกฺยปุโตฺต อมฺหากํ วสฺสาวาสํ ปฎิสฺสุณิตฺวา วิสํวาเทสฺสติฯ นนุ ภควตา อเนกปริยาเยน มุสาวาโท ครหิโต, มุสาวาทา เวรมณี ปสตฺถา’’ติฯ อโสฺสสุํ โข ภิกฺขู รโญฺญ ปเสนทิสฺส โกสลสฺส อุชฺฌายนฺตสฺส ขิยฺยนฺตสฺส วิปาเจนฺตสฺสฯ เย เต ภิกฺขู อปฺปิจฺฉา…เป.… เต อุชฺฌายนฺติ ขิยฺยนฺติ วิปาเจนฺติ – ‘‘กถญฺหิ นาม อายสฺมา  อุปนโนฺท สกฺยปุโตฺต  รโญฺญ ปเสนทิสฺส โกสลสฺส วสฺสาวาสํ ปฎิสฺสุณิตฺวา วิสํวาเทสฺสติฯ นนุ ภควตา อเนกปริยาเยน มุสาวาโท ครหิโต, มุสาวาทา เวรมณี ปสตฺถา’’ติฯ อถ โข เต ภิกฺขู ภควโต เอตมตฺถํ อาโรเจสุํ…เป.… อถ โข ภควา เอตสฺมิํ นิทาเน เอตสฺมิํ ปกรเณ ภิกฺขุสงฺฆํ สนฺนิปาตาเปตฺวา อายสฺมนฺตํ อุปนนฺทํ สกฺยปุตฺตํ ปฎิปุจฺฉิ – ‘‘สจฺจํ กิร ตฺวํ, อุปนนฺท, รโญฺญ ปเสนทิสฺส โกสลสฺส วสฺสาวาสํ ปฎิสฺสุณิตฺวา วิสํวาเทสี’’ติ? ‘‘สจฺจํ, ภควา’’ติฯ วิครหิ พุโทฺธ ภควา…เป.… กถญฺหิ นาม ตฺวํ, โมฆปุริส, รโญฺญ ปเสนทิสฺส โกสลสฺส วสฺสาวาสํ ปฎิสฺสุณิตฺวา วิสํวาเทสฺสสิฯ นนุ มยา, โมฆปุริส, อเนกปริยาเยน  มุสาวาโท ครหิโต, มุสาวาทา เวรมณี ปสตฺถาฯ เนตํ, โมฆปุริส, อปฺปสนฺนานํ วา ปสาทาย…เป.… วิครหิตฺวา…เป.… ธมฺมิํ กถํ กตฺวา ภิกฺขู อามเนฺตสิ –</p>


<p> อิธ  ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปุริมิกายฯ โส ตํ อาวาสํ คจฺฉโนฺต ปสฺสติ อนฺตรามเคฺค เทฺว อาวาเส พหุจีวรเกฯ ตสฺส เอวํ โหติ – ‘‘ยํนูนาหํ อิเมสุ ทฺวีสุ อาวาเสสุ วสฺสํ วเสยฺยํฯ เอวํ เม พหุํ จีวรํ อุปฺปชฺชิสฺสตี’’ติฯ โส เตสุ ทฺวีสุ อาวาเสสุ วสฺสํ วสติฯ ตสฺส, ภิกฺขเว, ภิกฺขุโน ปุริมิกา จ น ปญฺญายติ, ปฎิสฺสเว จ อาปตฺติ ทุกฺกฎสฺสฯ</p>


<p>อิธ ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปุริมิกายฯ โส ตํ อาวาสํ คจฺฉโนฺต พหิทฺธา อุโปสถํ กโรติ, ปาฎิปเท  วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฎฺฐาเปติ, ปริเวณํ สมฺมชฺชติฯ โส ตทเหว อกรณีโย ปกฺกมติฯ ตสฺส, ภิกฺขเว, ภิกฺขุโน ปุริมิกา จ น ปญฺญายติ, ปฎิสฺสเว จ อาปตฺติ ทุกฺกฎสฺสฯ</p>


<p>อิธ ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปุริมิกายฯ โส ตํ อาวาสํ คจฺฉโนฺต พหิทฺธา อุโปสถํ กโรติ, ปาฎิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฎฺฐาเปติ, ปริเวณํ สมฺมชฺชติฯ โส ตทเหว สกรณีโย ปกฺกมติฯ ตสฺส , ภิกฺขเว, ภิกฺขุโน ปุริมิกา จ น ปญฺญายติ, ปฎิสฺสเว จ อาปตฺติ ทุกฺกฎสฺสฯ</p>


<p>อิธ ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปุริมิกายฯ โส ตํ อาวาสํ คจฺฉโนฺต  พหิทฺธา อุโปสถํ กโรติ, ปาฎิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฎฺฐาเปติ, ปริเวณํ สมฺมชฺชติฯ โส ทฺวีหตีหํ วสิตฺวา อกรณีโย ปกฺกมติฯ ตสฺส, ภิกฺขเว, ภิกฺขุโน ปุริมิกา จ น ปญฺญายติ, ปฎิสฺสเว จ อาปตฺติ ทุกฺกฎสฺสฯ</p>


<p>อิธ ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปุริมิกายฯ โส ตํ อาวาสํ คจฺฉโนฺต พหิทฺธา อุโปสถํ กโรติ, ปาฎิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฎฺฐาเปติ, ปริเวณํ สมฺมชฺชติฯ โส ทฺวีหตีหํ วสิตฺวา สกรณีโย ปกฺกมติฯ ตสฺส, ภิกฺขเว, ภิกฺขุโน ปุริมิกา จ น ปญฺญายติ, ปฎิสฺสเว จ อาปตฺติ ทุกฺกฎสฺสฯ</p>


<p>อิธ ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปุริมิกายฯ โส ตํ อาวาสํ  คจฺฉโนฺต พหิทฺธา อุโปสถํ กโรติ, ปาฎิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฎฺฐาเปติ, ปริเวณํ สมฺมชฺชติฯ โส ทฺวีหตีหํ วสิตฺวา สตฺตาหกรณีเยน ปกฺกมติฯ โส ตํ สตฺตาหํ พหิทฺธา วีตินาเมติฯ ตสฺส, ภิกฺขเว, ภิกฺขุโน ปุริมิกา จ น ปญฺญายติ, ปฎิสฺสเว จ อาปตฺติ ทุกฺกฎสฺสฯ</p>


<p>อิธ ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปุริมิกายฯ โส ตํ อาวาสํ คจฺฉโนฺต พหิทฺธา อุโปสถํ กโรติ, ปาฎิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฎฺฐาเปติ, ปริเวณํ สมฺมชฺชติฯ โส ทฺวีหตีหํ วสิตฺวา สตฺตาหกรณีเยน ปกฺกมติ ฯ โส ตํ สตฺตาหํ อโนฺต สนฺนิวตฺตํ กโรติฯ ตสฺส, ภิกฺขเว, ภิกฺขุโน ปุริมิกา จ ปญฺญายติ, ปฎิสฺสเว จ อนาปตฺติฯ</p>


<p>อิธ ปน, ภิกฺขเว , ภิกฺขุนา วสฺสาวาโส ปฎิสฺสุโต โหติ ปุริมิกายฯ โส ตํ อาวาสํ คจฺฉโนฺต พหิทฺธา อุโปสถํ กโรติ, ปาฎิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฎฺฐาเปติ , ปริเวณํ สมฺมชฺชติฯ โส สตฺตาหํ อนาคตาย ปวารณาย สกรณีโย ปกฺกมติฯ อาคเจฺฉยฺย วา โส, ภิกฺขเว, ภิกฺขุ ตํ อาวาสํ น วา อาคเจฺฉยฺย, ตสฺส, ภิกฺขเว, ภิกฺขุโน ปุริมิกา จ ปญฺญายติ, ปฎิสฺสเว จ อนาปตฺติฯ</p>


<p>อิธ ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปุริมิกายฯ โส ตํ อาวาสํ คนฺตฺวา อุโปสถํ กโรติ, ปาฎิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฎฺฐาเปติ, ปริเวณํ สมฺมชฺชติฯ โส ตทเหว อกรณีโย ปกฺกมติฯ ตสฺส, ภิกฺขเว, ภิกฺขุโน ปุริมิกา จ น ปญฺญายติ, ปฎิสฺสเว จ อาปตฺติ ทุกฺกฎสฺสฯ</p>


<p>อิธ ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปุริมิกายฯ โส ตํ อาวาสํ คนฺตฺวา อุโปสถํ กโรติ, ปาฎิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฎฺฐาเปติ, ปริเวณํ สมฺมชฺชติฯ โส ตทเหว สกรณีโย ปกฺกมติ…เป.… โส ทฺวีหตีหํ วสิตฺวา อกรณีโย ปกฺกมติ…เป.… โส ทฺวีหตีหํ วสิตฺวา สกรณีโย ปกฺกมติ…เป.… โส ทฺวีหตีหํ วสิตฺวา สตฺตาหกรณีเยน ปกฺกมติฯ โส ตํ สตฺตาหํ พหิทฺธา วีตินาเมติฯ ตสฺส, ภิกฺขเว, ภิกฺขุโน ปุริมิกา จ น ปญฺญายติ, ปฎิสฺสเว จ อาปตฺติ ทุกฺกฎสฺส…เป.…  โส ทฺวีหตีหํ วสิตฺวา สตฺตาหกรณีเยน ปกฺกมติฯ โส ตํ สตฺตาหํ อโนฺต สนฺนิวตฺตํ กโรติฯ ตสฺส, ภิกฺขเว, ภิกฺขุโน ปุริมิกา จ ปญฺญายติ, ปฎิสฺสเว  จ อนาปตฺติ…เป.… โส สตฺตาหํ อนาคตาย ปวารณาย สกรณีโย ปกฺกมติฯ อาคเจฺฉยฺย วา โส, ภิกฺขเว, ภิกฺขุ ตํ อาวาสํ น วา อาคเจฺฉยฺย, ตสฺส, ภิกฺขเว, ภิกฺขุโน ปุริมิกา จ ปญฺญายติ, ปฎิสฺสเว จ อนาปตฺติฯ</p>


<p> อิธ ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปจฺฉิมิกายฯ โส ตํ อาวาสํ คจฺฉโนฺต พหิทฺธา อุโปสถํ กโรติ, ปาฎิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฎฺฐาเปติ, ปริเวณํ สมฺมชฺชติฯ โส ตทเหว อกรณีโย ปกฺกมติฯ ตสฺส, ภิกฺขเว, ภิกฺขุโน ปจฺฉิมิกา จ น ปญฺญายติ, ปฎิสฺสเว จ อาปตฺติ ทุกฺกฎสฺสฯ</p>


<p>อิธ  ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปจฺฉิมิกายฯ โส ตํ อาวาสํ คจฺฉโนฺต พหิทฺธา อุโปสถํ กโรติ, ปาฎิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฎฺฐาเปติ, ปริเวณํ สมฺมชฺชติฯ โส ตทเหว สกรณีโย ปกฺกมติฯ ตสฺส, ภิกฺขเว, ภิกฺขุโน ปจฺฉิมิกา จ น ปญฺญายติ, ปฎิสฺสเว จ อาปตฺติ ทุกฺกฎสฺสฯ</p>


<p>อิธ ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปจฺฉิมิกายฯ โส ตํ อาวาสํ คจฺฉโนฺต พหิทฺธา อุโปสถํ กโรติ, ปาฎิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฎฺฐาเปติ, ปริเวณํ สมฺมชฺชติฯ โส ทฺวีหตีหํ วสิตฺวา อกรณีโย ปกฺกมติ ฯ ตสฺส, ภิกฺขเว, ภิกฺขุโน ปจฺฉิมิกา จ น ปญฺญายติ, ปฎิสฺสเว จ อาปตฺติ ทุกฺกฎสฺสฯ</p>


<p>อิธ ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปจฺฉิมิกายฯ โส ตํ อาวาสํ คจฺฉโนฺต พหิทฺธา อุโปสถํ กโรติ, ปาฎิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฎฺฐาเปติ, ปริเวณํ สมฺมชฺชติฯ โส ทฺวีหตีหํ วสิตฺวา สกรณีโย ปกฺกมติฯ ตสฺส, ภิกฺขเว, ภิกฺขุโน ปจฺฉิมิกา จ น ปญฺญายติ, ปฎิสฺสเว จ อาปตฺติ ทุกฺกฎสฺสฯ</p>


<p>อิธ ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปจฺฉิมิกายฯ โส ตํ อาวาสํ คจฺฉโนฺต พหิทฺธา อุโปสถํ กโรติ, ปาฎิปเท วิหารํ อุเปติ, เสนาสนํ ปญฺญเปติ, ปานียํ  ปริโภชนียํ อุปฎฺฐาเปติ, ปริเวณํ สมฺมชฺชติฯ โส ทฺวีหตีหํ วสิตฺวา สตฺตาหกรณีเยน ปกฺกมติฯ โส ตํ สตฺตาหํ พหิทฺธา วีตินาเมติฯ ตสฺส, ภิกฺขเว, ภิกฺขุโน ปจฺฉิมิกา จ น ปญฺญายติ, ปฎิสฺสเว จ อาปตฺติ ทุกฺกฎสฺสฯ</p>


<p>อิธ ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปจฺฉิมิกายฯ โส ตํ อาวาสํ คจฺฉโนฺต พหิทฺธา อุโปสถํ กโรติ, ปาฎิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฎฺฐาเปติ, ปริเวณํ สมฺมชฺชติฯ โส ทฺวีหตีหํ วสิตฺวา สตฺตาหกรณีเยน ปกฺกมติฯ โส ตํ สตฺตาหํ อโนฺต สนฺนิวตฺตํ กโรติฯ ตสฺส, ภิกฺขเว, ภิกฺขุโน ปจฺฉิมิกา จ ปญฺญายติ, ปฎิสฺสเว จ อนาปตฺติฯ</p>


<p>อิธ  ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปจฺฉิมิกายฯ โส ตํ อาวาสํ คจฺฉโนฺต พหิทฺธา อุโปสถํ กโรติ, ปาฎิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฎฺฐาเปติ, ปริเวณํ สมฺมชฺชติฯ โส สตฺตาหํ อนาคตาย โกมุทิยา จาตุมาสินิยา สกรณีโย ปกฺกมติฯ อาคเจฺฉยฺย วา โส, ภิกฺขเว, ภิกฺขุ ตํ อาวาสํ น วา อาคเจฺฉยฺย, ตสฺส, ภิกฺขเว, ภิกฺขุโน ปจฺฉิมิกา จ ปญฺญายติ, ปฎิสฺสเว จ อนาปตฺติฯ</p>


<p>อิธ ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปจฺฉิมิกายฯ โส ตํ อาวาสํ คนฺตฺวา อุโปสถํ กโรติ, ปาฎิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฎฺฐาเปติ, ปริเวณํ สมฺมชฺชติฯ โส ตทเหว อกรณีโย ปกฺกมติฯ ตสฺส, ภิกฺขเว, ภิกฺขุโน ปจฺฉิมิกา จ น ปญฺญายติ, ปฎิสฺสเว จ อาปตฺติ ทุกฺกฎสฺสฯ</p>


<p>อิธ ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปจฺฉิมิกายฯ โส ตํ อาวาสํ คนฺตฺวา อุโปสถํ กโรติ, ปาฎิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฎฺฐาเปติ, ปริเวณํ สมฺมชฺชติฯ โส ตทเหว สกรณีโย ปกฺกมติ…เป.… โส ทฺวีหตีหํ วสิตฺวา อกรณีโย ปกฺกมติ  …เป.… โส ทฺวีหตีหํ วสิตฺวา สกรณีโย ปกฺกมติ…เป.… โส ทฺวีหตีหํ วสิตฺวา สตฺตาหกรณีเยน ปกฺกมติฯ โส ตํ สตฺตาหํ พหิทฺธา วีตินาเมติฯ ตสฺส, ภิกฺขเว, ภิกฺขุโน ปจฺฉิมิกา จ น ปญฺญายติ, ปฎิสฺสเว จ อาปตฺติ ทุกฺกฎสฺส…เป.… โส ทฺวีหตีหํ วสิตฺวา สตฺตาหกรณีเยน ปกฺกมติฯ โส ตํ สตฺตาหํ  อโนฺต สนฺนิวตฺตํ กโรติฯ ตสฺส ภิกฺขเว, ภิกฺขุโน ปจฺฉิมิกา จ ปญฺญายติ, ปฎิสฺสเว จ อนาปตฺติฯ</p>


<p>อิธ ปน, ภิกฺขเว, ภิกฺขุนา วสฺสาวาโส ปฎิสฺสุโต โหติ ปจฺฉิมิกายฯ โส ตํ อาวาสํ คนฺตฺวา อุโปสถํ กโรติ, ปาฎิปเท วิหารํ อุเปติ, เสนาสนํ ปญฺญเปติ, ปานียํ ปริโภชนียํ อุปฎฺฐาเปติ, ปริเวณํ สมฺมชฺชติฯ โส สตฺตาหํ อนาคตาย โกมุทิยา จาตุมาสินิยา สกรณีโย ปกฺกมติฯ อาคเจฺฉยฺย วา โส, ภิกฺขเว, ภิกฺขุ ตํ อาวาสํ น วา อาคเจฺฉยฺย, ตสฺส, ภิกฺขเว, ภิกฺขุโน ปจฺฉิมิกา จ ปญฺญายติ, ปฎิสฺสเว จ อนาปตฺตีติฯ</p>

</p>

</p>


<h3>๑๑๙. ตสฺสุทฺทานํ</h3>
<p>
อุปคนฺตุํ  
กทา เจว, กติ อนฺตราวสฺส จ;  
  
น อิจฺฉนฺติ จ สญฺจิจฺจ, อุกฺกฑฺฒิตุํ อุปาสโกฯ  
</p>
  
<p>
คิลาโน  
มาตา จ ปิตา, ภาตา จ อถ ญาตโก;  
  
ภิกฺขุคติโก วิหาโร, วาฬา จาปิ สรีสปาฯ  
</p>
  
<p>
โจโร เจว ปิสาจา จ, ทฑฺฒา ตทุภเยน จ;  
  
วูโฬฺหทเกน วุฎฺฐาสิ, พหุตรา จ ทายกาฯ  
</p>
  
<p>
ลูขปฺปณีตสปฺปาย, เภสชฺชุปฎฺฐเกน  
จ;  
  
อิตฺถี เวสี กุมารี จ, ปณฺฑโก ญาตเกน จฯ  
</p>
  
<p>
ราชา โจรา ธุตฺตา นิธิ, เภทอฎฺฐวิเธน  
เภทา อฎฺฐวิเธน (สี. สฺยา.)  
จ;  
  
วชสตฺถา จ นาวา จ, สุสิเร วิฎภิยา จฯ  
</p>
  
<p>
อโชฺฌกาเส  
วสฺสาวาโส, อเสนาสนิเกน จ;  
  
ฉวกุฎิกา ฉเตฺต จ, จาฎิยา จ อุเปนฺติ เตฯ  
</p>
  
<p>
กติกา ปฎิสฺสุณิตฺวา, พหิทฺธา จ อุโปสถา;  
  
ปุริมิกา ปจฺฉิมิกา, ยถาญาเยน โยชเยฯ  
</p>
  
<p>
อกรณี ปกฺกมติ, สกรณี ตเถว จ;  
  
ทฺวีหตีหา จ ปุน จ  
ทฺวีหตีหํ วสิตฺวาน (สี.)  
, สตฺตาหกรณีเยน จฯ  
</p>
  
<p>
สตฺตาหนาคตา เจว, อาคเจฺฉยฺย น เอยฺย วา;  
  
วตฺถุทฺทาเน อนฺตริกา, ตนฺติมคฺคํ นิสามเยติฯ  
</p>
  
อิมมฺหิ ขนฺธเก วตฺถูนิ เทฺวปณฺณาสฯ  
</p>
  
วสฺสูปนายิกกฺขนฺธโก นิฎฺฐิโตฯ  
</p>
  
  
  
  
  