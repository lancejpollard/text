<h1>๙. นวมนโย</h1>
<h2>๙. สมฺปยุเตฺตนสมฺปยุตฺตปทนิเทฺทโส</h2>
<p> เวทนากฺขเนฺธน    เย ธมฺมา… สญฺญากฺขเนฺธน เย ธมฺมา… สงฺขารกฺขเนฺธน เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา, เต ธมฺมา กติหิ ขเนฺธหิ กติหายตเนหิ กติหิ ธาตูหิ สมฺปยุตฺตา? เต ธมฺมา ตีหิ ขเนฺธหิ เอเกนายตเนน สตฺตหิ ธาตูหิ สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> วิญฺญาณกฺขเนฺธน เย ธมฺมา… มนายตเนน เย ธมฺมา… จกฺขุวิญฺญาณธาตุยา เย ธมฺมา…เป.… มโนธาตุยา เย ธมฺมา… มโนวิญฺญาณธาตุยา  เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา…เป.… เต ธมฺมา ตีหิ ขเนฺธหิ สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> สมุทยสเจฺจน เย ธมฺมา… มคฺคสเจฺจน เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน เอกาย ธาตุยา สมฺปยุตฺตา; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> มนินฺทฺริเยน เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> สุขินฺทฺริเยน เย ธมฺมา… ทุกฺขินฺทฺริเยน เย ธมฺมา… โสมนสฺสินฺทฺริเยน เย ธมฺมา  … โทมนสฺสินฺทฺริเยน  เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน เอกาย ธาตุยา สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> อุเปกฺขินฺทฺริเยน เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน ฉหิ ธาตูหิ สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> สทฺธินฺทฺริเยน  เย ธมฺมา… วีริยินฺทฺริเยน เย ธมฺมา… สตินฺทฺริเยน  เย ธมฺมา… สมาธินฺทฺริเยน เย ธมฺมา… ปญฺญินฺทฺริเยน เย ธมฺมา… อนญฺญาตญฺญสฺสามีตินฺทฺริเยน เย ธมฺมา… อญฺญินฺทฺริเยน เย ธมฺมา… อญฺญาตาวินฺทฺริเยน เย ธมฺมา… อวิชฺชาย เย ธมฺมา… อวิชฺชาปจฺจยา สงฺขาเรหิ เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน เอกาย ธาตุยา สมฺปยุตฺตา; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> สงฺขารปจฺจยา วิญฺญาเณน เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> สฬายตนปจฺจยา ผเสฺสน เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน สตฺตหิ ธาตูหิ สมฺปยุตฺตา; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> ผสฺสปจฺจยา เวทนาย เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน สตฺตหิ ธาตูหิ สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> เวทนาปจฺจยา ตณฺหาย เย ธมฺมา… ตณฺหาปจฺจยา อุปาทาเนน เย ธมฺมา… กมฺมภเวน  เย ธมฺมา สมฺปยุตฺตา, เตหิ ธเมฺมหิ  เย ธมฺมา สมฺปยุตฺตา… เต ธมฺมา ตีหิ  ขเนฺธหิ เอเกนายตเนน เอกาย ธาตุยา สมฺปยุตฺตา; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> โสเกน เย ธมฺมา… ทุเกฺขน เย ธมฺมา… โทมนเสฺสน เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน เอกาย ธาตุยา สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> อุปายาเสน  เย ธมฺมา… สติปฎฺฐาเนน เย ธมฺมา… สมฺมปฺปธาเนน เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน เอกาย ธาตุยา สมฺปยุตฺตา; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> อิทฺธิปาเทน เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ทฺวีหิ ขเนฺธหิ สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> ฌาเนน เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ทฺวีหิ ขเนฺธหิ เอเกนายตเนน เอกาย ธาตุยา สมฺปยุตฺตา; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> อปฺปมญฺญาย เย ธมฺมา… ปญฺจหิ อินฺทฺริเยหิ เย ธมฺมา … ปญฺจหิ พเลหิ เย ธมฺมา… สตฺตหิ โพชฺฌเงฺคหิ เย ธมฺมา… อริเยน อฎฺฐงฺคิเกน มเคฺคน เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน เอกาย ธาตุยา สมฺปยุตฺตา; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> ผเสฺสน เย ธมฺมา… เจตนาย เย ธมฺมา… มนสิกาเรน เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน สตฺตหิ ธาตูหิ สมฺปยุตฺตา; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> เวทนาย  เย ธมฺมา… สญฺญาย เย ธมฺมา สมฺปยุตฺตา , เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน สตฺตหิ ธาตูหิ สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> จิเตฺตน เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> อธิโมเกฺขน  เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน ทฺวีหิ ธาตูหิ สมฺปยุตฺตา; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> สุขาย  เวทนาย สมฺปยุเตฺตหิ ธเมฺมหิ เย ธมฺมา… ทุกฺขาย เวทนาย สมฺปยุเตฺตหิ ธเมฺมหิ เย ธมฺมา… อทุกฺขมสุขาย เวทนาย สมฺปยุเตฺตหิ ธเมฺมหิ เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา เอเกน ขเนฺธน สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> สวิตกฺกสวิจาเรหิ ธเมฺมหิ เย ธมฺมา… อวิตกฺกวิจารมเตฺตหิ ธเมฺมหิ เย ธมฺมา… ปีติสหคเตหิ ธเมฺมหิ เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> สุขสหคเตหิ ธเมฺมหิ เย ธมฺมา… อุเปกฺขาสหคเตหิ ธเมฺมหิ เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา เอเกน ขเนฺธน สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> เหตูหิ ธเมฺมหิ เย ธมฺมา… เหตูหิ เจว สเหตุเกหิ จ ธเมฺมหิ เย ธมฺมา… เหตูหิ เจว เหตุสมฺปยุเตฺตหิ จ ธเมฺมหิ เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน เอกาย ธาตุยา สมฺปยุตฺตา; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> สเหตุเกหิ   เจว น จ เหตูหิ ธเมฺมหิ เย ธมฺมา… เหตุสมฺปยุเตฺตหิ เจว น จ เหตูหิ ธเมฺมหิ เย ธมฺมา… น เหตุสเหตุเกหิ  ธเมฺมหิ เย ธมฺมา สมฺปยุตฺตา, เตหิ ธเมฺมหิ  เย ธมฺมา สมฺปยุตฺตา… เต ธมฺมา เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> อาสเวหิ  ธเมฺมหิ เย ธมฺมา… อาสเวหิ เจว สาสเวหิ จ ธเมฺมหิ เย ธมฺมา… อาสเวหิ เจว อาสวสมฺปยุเตฺตหิ จ ธเมฺมหิ เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน เอกาย ธาตุยา สมฺปยุตฺตา; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> อาสวสมฺปยุเตฺตหิ เจว โน จ อาสเวหิ ธเมฺมหิ เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> สํโยชเนหิ… คเนฺถหิ… โอเฆหิ… โยเคหิ… นีวรเณหิ… ปรามาเสหิ ธเมฺมหิ เย ธมฺมา… ปรามาเสหิ เจว ปรามเฎฺฐหิ จ ธเมฺมหิ เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน เอกาย ธาตุยา สมฺปยุตฺตา; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> ปรามาสสมฺปยุเตฺตหิ ธเมฺมหิ เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> จิเตฺตหิ ธเมฺมหิ เย ธมฺมา สมฺปยุตฺตา, เตหิ ธเมฺมหิ เย  ธมฺมา สมฺปยุตฺตา… เต ธมฺมา ตีหิ ขเนฺธหิ สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> เจตสิเกหิ  ธเมฺมหิ เย ธมฺมา… จิตฺตสมฺปยุเตฺตหิ ธเมฺมหิ เย ธมฺมา… จิตฺตสํสเฎฺฐหิ ธเมฺมหิ เย ธมฺมา… จิตฺตสํสฎฺฐสมุฎฺฐาเนหิ ธเมฺมหิ เย ธมฺมา… จิตฺตสํสฎฺฐสมุฎฺฐานสหภูหิ ธเมฺมหิ เย ธมฺมา… จิตฺตสํสฎฺฐสมุฎฺฐานานุปริวตฺตีหิ ธเมฺมหิ เย ธมฺมา สมฺปยุตฺตา , เตหิ ธเมฺมหิ เย ธมฺมา สมฺปยุตฺตา… เต ธมฺมา เอเกน ขเนฺธน เอเกนายตเนน สตฺตหิ ธาตูหิ สมฺปยุตฺตาฯ</p>


<p> อุปาทาเนหิ ธเมฺมหิ เย ธมฺมา… กิเลเสหิ ธเมฺมหิ เย ธมฺมา… กิเลเสหิ เจว สํกิเลสิเกหิ จ ธเมฺมหิ เย ธมฺมา… กิเลเสหิ เจว สํกิลิเฎฺฐหิ จ ธเมฺมหิ เย ธมฺมา… กิเลเสหิ เจว กิเลสสมฺปยุเตฺตหิ  จ ธเมฺมหิ เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา ตีหิ ขเนฺธหิ เอเกนายตเนน เอกาย ธาตุยา สมฺปยุตฺตา; เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p> สํกิลิเฎฺฐหิ เจว โน จ กิเลเสหิ ธเมฺมหิ เย ธมฺมา… กิเลสสมฺปยุเตฺตหิ เจว โน จ กิเลเสหิ ธเมฺมหิ เย ธมฺมา… สวิตเกฺกหิ ธเมฺมหิ เย ธมฺมา… สวิจาเรหิ ธเมฺมหิ เย ธมฺมา… สปฺปีติเกหิ ธเมฺมหิ เย ธมฺมา… ปีติสหคเตหิ ธเมฺมหิ เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา… เต ธมฺมา เอเกน ขเนฺธน เอเกนายตเนน  เอกาย ธาตุยา เกหิจิ สมฺปยุตฺตาฯ</p>


<p> สุขสหคเตหิ ธเมฺมหิ เย ธมฺมา… อุเปกฺขาสหคเตหิ ธเมฺมหิ เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา, เต ธมฺมา กติหิ ขเนฺธหิ กติหายตเนหิ กติหิ ธาตูหิ สมฺปยุตฺตา? เต ธมฺมา เอเกน ขเนฺธน สมฺปยุตฺตา; เอเกนายตเนน เอกาย ธาตุยา เกหิจิ สมฺปยุตฺตาฯ</p>


<p>
อรูปกฺขนฺธา จตฺตาโร, มนายตนเมว จ;  
  
วิญฺญาณธาตุโย สตฺต, เทฺว สจฺจา จุทฺทสินฺทฺริยาฯ  
</p>
  
<p>
ปจฺจเย ทฺวาทส ปทา, ตโต อุปริ โสฬส;  
  
ติเกสุ อฎฺฐ โคจฺฉเก, เตจตฺตาลีสเมว จฯ  
</p>
  
<p>
มหนฺตรทุเก สตฺต, ปทา ปิฎฺฐิ ทุเกสุ ฉ;  
  
นวมสฺส ปทเสฺสเต, นิเทฺทเส สงฺคหํ คตาติฯ  
</p>
  
สมฺปยุเตฺตนสมฺปยุตฺตปทนิเทฺทโส นวโมฯ  
</p>
  
  
  
  
  