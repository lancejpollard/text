<h1>๖. พฺรหฺมสํยุตฺตํ</h1>
<h2>๑. ปฐมวโคฺค</h2>
<h3>๑. พฺรหฺมายาจนสุตฺตํ</h3>
<p> เอวํ     เม สุตํ – เอกํ สมยํ ภควา อุรุเวลายํ วิหรติ นชฺชา เนรญฺชราย ตีเร อชปาลนิโคฺรธมูเล ปฐมาภิสมฺพุโทฺธฯ อถ โข ภควโต รโหคตสฺส ปฎิสลฺลีนสฺส เอวํ เจตโส ปริวิตโกฺก อุทปาทิ – ‘‘อธิคโต โข มฺยายํ ธโมฺม คมฺภีโร ทุทฺทโส ทุรนุโพโธ สโนฺต ปณีโต อตกฺกาวจโร นิปุโณ ปณฺฑิตเวทนีโยฯ อาลยรามา โข ปนายํ ปชา อาลยรตา อาลยสมฺมุทิตาฯ อาลยรามาย โข ปน ปชาย อาลยรตาย อาลยสมฺมุทิตาย ทุทฺทสํ อิทํ ฐานํ ยทิทํ อิทปฺปจฺจยตาปฎิจฺจสมุปฺปาโทฯ อิทมฺปิ โข ฐานํ ทุทฺทสํ ยทิทํ สพฺพสงฺขารสมโถ สพฺพูปธิปฎินิสฺสโคฺค ตณฺหากฺขโย วิราโค นิโรโธ นิพฺพานํฯ อหเญฺจว โข ปน ธมฺมํ เทเสยฺยํ; ปเร จ เม น อาชาเนยฺยุํ; โส มมสฺส กิลมโถ, สา มมสฺส วิเหสา’’ติฯ อปิสฺสุ ภควนฺตํ อิมา อนจฺฉริยา คาถาโย ปฎิภํสุ ปุเพฺพ อสฺสุตปุพฺพา –</p>


<p>
‘‘กิเจฺฉน เม อธิคตํ, หลํ ทานิ ปกาสิตุํ;  
  
ราคโทสปเรเตหิ, นายํ ธโมฺม สุสมฺพุโธฯ  
</p>
  
<p>
‘‘ปฎิโสตคามิํ  
นิปุณํ, คมฺภีรํ ทุทฺทสํ อณุํ;  
  
ราครตฺตา น ทกฺขนฺติ, ตโมขเนฺธน อาวุฎา’’ติ  
ตโมกฺขเนฺธน อาวุตาติ (สี. สฺยา. กํ. ปี.)  
ฯ  
</p>
  
<p>อิติห  ภควโต ปฎิสญฺจิกฺขโต อโปฺปสฺสุกฺกตาย จิตฺตํ นมติ, โน ธมฺมเทสนายฯ</p>


<p>อถ  โข พฺรหฺมุโน สหมฺปติสฺส ภควโต เจตสา เจโตปริวิตกฺกมญฺญาย เอตทโหสิ – ‘‘นสฺสติ วต โภ โลโก, วินสฺสติ วต โภ โลโก, ยตฺร หิ นาม ตถาคตสฺส อรหโต สมฺมาสมฺพุทฺธสฺส อโปฺปสฺสุกฺกตาย จิตฺตํ นมติ , โน ธมฺมเทสนายา’’ติฯ อถ  โข พฺรหฺมา สหมฺปติ – เสยฺยถาปิ นาม พลวา ปุริโส สมิญฺชิตํ  วา พาหํ ปสาเรยฺย, ปสาริตํ วา พาหํ สมิเญฺชยฺย เอวเมว – พฺรหฺมโลเก อนฺตรหิโต ภควโต ปุรโต ปาตุรโหสิฯ อถ โข พฺรหฺมา สหมฺปติ เอกํสํ อุตฺตราสงฺคํ กริตฺวา ทกฺขิณชาณุมณฺฑลํ ปถวิยํ นิหนฺตฺวา เยน ภควา เตนญฺชลิํ ปณาเมตฺวา ภควนฺตํ เอตทโวจ – ‘‘เทเสตุ, ภเนฺต, ภควา ธมฺมํ, เทเสตุ สุคโต ธมฺมํฯ สนฺติ สตฺตา อปฺปรชกฺขชาติกา, อสฺสวนตา ธมฺมสฺส ปริหายนฺติฯ ภวิสฺสนฺติ ธมฺมสฺส อญฺญาตาโร’’ติฯ อิทมโวจ พฺรหฺมา สหมฺปติ, อิทํ วตฺวา อถาปรํ เอตทโวจ –</p>


<p>
‘‘ปาตุรโหสิ มคเธสุ ปุเพฺพ,  
  
ธโมฺม อสุโทฺธ สมเลหิ จินฺติโต;  
  
อปาปุเรตํ  
อวาปุเรตํ (สี.)  
อมตสฺส ทฺวารํ,  
  
สุณนฺตุ  
ธมฺมํ วิมเลนานุพุทฺธํฯ  
</p>
  
<p>
‘‘เสเล ยถา ปพฺพตมุทฺธนิฎฺฐิโต,  
  
ยถาปิ ปเสฺส ชนตํ สมนฺตโต;  
  
ตถูปมํ ธมฺมมยํ สุเมธ,  
  
ปาสาทมารุยฺห สมนฺตจกฺขุ;  
  
โสกาวติณฺณํ  
โสกาวกิณฺณํ (สี.)  
ชนตมเปตโสโก,  
  
อเวกฺขสฺสุ ชาติชราภิภูตํฯ  
</p>
  
<p>
‘‘อุเฎฺฐหิ วีร วิชิตสงฺคาม,  
  
สตฺถวาห อนณ  
อณณ (รูปสิทฺธิฎีกา)  
วิจร โลเก;  
  
เทสสฺสุ  
เทเสตุ (สฺยา. กํ. ปี. ก.)  
ภควา ธมฺมํ,  
  
อญฺญาตาโร ภวิสฺสนฺตี’’ติฯ  
</p>
  
<p>อถ  โข ภควา พฺรหฺมุโน จ อเชฺฌสนํ วิทิตฺวา สเตฺตสุ จ การุญฺญตํ ปฎิจฺจ พุทฺธจกฺขุนา  โลกํ โวโลเกสิฯ อทฺทสา โข ภควา พุทฺธจกฺขุนา โลกํ โวโลเกโนฺต สเตฺต อปฺปรชเกฺข มหารชเกฺข ติกฺขินฺทฺริเย มุทินฺทฺริเย สฺวากาเร ทฺวากาเร สุวิญฺญาปเย ทุวิญฺญาปเย, อเปฺปกเจฺจ ปรโลกวชฺชภยทสฺสาวิเน วิหรเนฺต, อเปฺปกเจฺจ น ปรโลกวชฺชภยทสฺสาวิเน   วิหรเนฺตฯ เสยฺยถาปิ นาม อุปฺปลินิยํ วา ปทุมินิยํ วา ปุณฺฑรีกินิยํ วา อเปฺปกจฺจานิ อุปฺปลานิ วา ปทุมานิ วา ปุณฺฑรีกานิ วา อุทเก ชาตานิ อุทเก สํวฑฺฒานิ อุทกานุคฺคตานิ อโนฺต นิมุคฺคโปสีนิ, อเปฺปกจฺจานิ อุปฺปลานิ วา  ปทุมานิ วา ปุณฺฑรีกานิ วา อุทเก ชาตานิ อุทเก สํวฑฺฒานิ สโมทกํ ฐิตานิ, อเปฺปกจฺจานิ อุปฺปลานิ วา ปทุมานิ วา ปุณฺฑรีกานิ วา อุทเก ชาตานิ อุทเก สํวฑฺฒานิ อุทกา อจฺจุคฺคมฺม ฐิตานิ  อนุปลิตฺตานิ อุทเกน; เอวเมว ภควา พุทฺธจกฺขุนา โลกํ โวโลเกโนฺต อทฺทส สเตฺต อปฺปรชเกฺข มหารชเกฺข ติกฺขินฺทฺริเย มุทินฺทฺริเย สฺวากาเร ทฺวากาเร สุวิญฺญาปเย ทุวิญฺญาปเย, อเปฺปกเจฺจ ปรโลกวชฺชภยทสฺสาวิเน วิหรเนฺต, อเปฺปกเจฺจ น ปรโลกวชฺชภยทสฺสาวิเน วิหรเนฺตฯ ทิสฺวาน พฺรหฺมานํ สหมฺปติํ คาถาย ปจฺจภาสิ –</p>


<p>
‘‘อปารุตา เตสํ อมตสฺส ทฺวารา,  
  
เย โสตวโนฺต ปมุญฺจนฺตุ สทฺธํ;  
  
วิหิํสสญฺญี ปคุณํ น ภาสิํ,  
  
ธมฺมํ ปณีตํ มนุเชสุ พฺรเหฺม’’ติฯ  
</p>
  
<p>อถ โข พฺรหฺมา สหมฺปติ ‘‘กตาวกาโส โขมฺหิ ภควตา ธมฺมเทสนายา’’ติ ภควนฺตํ อภิวาเทตฺวา ปทกฺขิณํ กตฺวา ตเตฺถวนฺตรธายีติฯ</p>


<h3>๒. คารวสุตฺตํ</h3>
<p> เอวํ เม สุตํ – เอกํ สมยํ ภควา อุรุเวลายํ วิหรติ นชฺชา เนรญฺชราย ตีเร อชปาลนิโคฺรธมูเล ปฐมาภิสมฺพุโทฺธฯ อถ  โข ภควโต รโหคตสฺส ปฎิสลฺลีนสฺส เอวํ เจตโส ปริวิตโกฺก อุทปาทิ – ‘‘ทุกฺขํ โข อคารโว วิหรติ อปฺปติโสฺส, กํ นุ ขฺวาหํ สมณํ วา พฺราหฺมณํ วา สกฺกตฺวา ครุํ กตฺวา  อุปนิสฺสาย วิหเรยฺย’’นฺติ?</p>


<p>อถ  โข ภควโต เอตทโหสิ – ‘‘อปริปุณฺณสฺส โข สีลกฺขนฺธสฺส ปาริปูริยา อญฺญํ สมณํ วา พฺราหฺมณํ วา สกฺกตฺวา ครุํ กตฺวา อุปนิสฺสาย วิหเรยฺยํ  ฯ น โข ปนาหํ ปสฺสามิ สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย อตฺตนา สีลสมฺปนฺนตรํ อญฺญํ สมณํ วา พฺราหฺมณํ วา, ยมหํ สกฺกตฺวา ครุํ กตฺวา อุปนิสฺสาย วิหเรยฺยํฯ</p>


<p>‘‘อปริปุณฺณสฺส โข สมาธิกฺขนฺธสฺส ปาริปูริยา อญฺญํ สมณํ วา พฺราหฺมณํ วา สกฺกตฺวา ครุํ กตฺวา อุปนิสฺสาย วิหเรยฺยํฯ น โข ปนาหํ ปสฺสามิ สเทวเก โลเก…เป.… อตฺตนา สมาธิสมฺปนฺนตรํ อญฺญํ สมณํ วา พฺราหฺมณํ วา, ยมหํ สกฺกตฺวา ครุํ กตฺวา อุปนิสฺสาย วิหเรยฺยํฯ</p>


<p>‘‘อปริปุณฺณสฺส ปญฺญากฺขนฺธสฺส ปาริปูริยา อญฺญํ สมณํ วา พฺราหฺมณํ วา สกฺกตฺวา ครุํ กตฺวา อุปนิสฺสาย วิหเรยฺยํฯ น โข ปนาหํ ปสฺสามิ สเทวเก…เป.… อตฺตนา ปญฺญาสมฺปนฺนตรํ อญฺญํ สมณํ วา พฺราหฺมณํ วา, ยมหํ สกฺกตฺวา ครุํ กตฺวา อุปนิสฺสาย วิหเรยฺยํฯ</p>


<p>‘‘อปริปุณฺณสฺส โข วิมุตฺติกฺขนฺธสฺส ปาริปูริยา อญฺญํ สมณํ วา พฺราหฺมณํ วา สกฺกตฺวา ครุํ กตฺวา อุปนิสฺสาย วิหเรยฺยํฯ น โข ปนาหํ ปสฺสามิ สเทวเก…เป.… อตฺตนา วิมุตฺติสมฺปนฺนตรํ อญฺญํ สมณํ วา พฺราหฺมณํ วา, ยมหํ สกฺกตฺวา ครุํ กตฺวา อุปนิสฺสาย วิหเรยฺยํฯ</p>


<p>‘‘อปริปุณฺณสฺส โข วิมุตฺติญาณทสฺสนกฺขนฺธสฺส ปาริปูริยา อญฺญํ สมณํ วา พฺราหฺมณํ วา  สกฺกตฺวา ครุํ กตฺวา อุปนิสฺสาย วิหเรยฺยํฯ น โข ปนาหํ ปสฺสามิ สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย อตฺตนา วิมุตฺติญาณทสฺสนสมฺปนฺนตรํ อญฺญํ สมณํ วา พฺราหฺมณํ วา, ยมหํ สกฺกตฺวา ครุํ กตฺวา อุปนิสฺสาย วิหเรยฺยํฯ ยํนูนาหํ ยฺวายํ ธโมฺม มยา อภิสมฺพุโทฺธ ตเมว ธมฺมํ สกฺกตฺวา ครุํ กตฺวา อุปนิสฺสาย วิหเรยฺย’’นฺติฯ</p>


<p>อถ โข พฺรหฺมา สหมฺปติ ภควโต เจตสา เจโตปริวิตกฺกมญฺญาย – เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย ปสาริตํ วา พาหํ สมิเญฺชยฺย เอวเมว – พฺรหฺมโลเก  อนฺตรหิโต ภควโต ปุรโต ปาตุรโหสิฯ อถ โข พฺรหฺมา สหมฺปติ เอกํสํ อุตฺตราสงฺคํ กริตฺวา เยน ภควา เตนญฺชลิํ ปณาเมตฺวา ภควนฺตํ เอตทโวจ – ‘‘เอวเมตํ , ภควา, เอวเมตํ, สุคต! เยปิ เต, ภเนฺต, อเหสุํ อตีตมทฺธานํ อรหโนฺต สมฺมาสมฺพุทฺธา, เตปิ  ภควโนฺต ธมฺมเญฺญว สกฺกตฺวา ครุํ กตฺวา อุปนิสฺสาย วิหริํสุ; เยปิ เต, ภเนฺต, ภวิสฺสนฺติ อนาคตมทฺธานํ อรหโนฺต สมฺมาสมฺพุทฺธา เตปิ ภควโนฺต ธมฺมเญฺญว สกฺกตฺวา ครุํ กตฺวา อุปนิสฺสาย วิหริสฺสนฺติฯ ภควาปิ, ภเนฺต, เอตรหิ อรหํ สมฺมาสมฺพุโทฺธ ธมฺมเญฺญว สกฺกตฺวา ครุํ กตฺวา อุปนิสฺสาย วิหรตู’’ติฯ อิทมโวจ พฺรหฺมา สหมฺปติ, อิทํ วตฺวา อถาปรํ เอตทโวจ –</p>


<p>
‘‘เย  
จ อตีตา สมฺพุทฺธา, เย จ พุทฺธา อนาคตา;  
  
โย เจตรหิ สมฺพุโทฺธ, พหูนํ  
พหุนฺนํ (สี. สฺยา. กํ. ปี.)  
โสกนาสโนฯ  
</p>
  
<p>
‘‘สเพฺพ สทฺธมฺมครุโน, วิหํสุ  
วิหริํสุ (สี. สฺยา. กํ. ปี.)  
วิหรนฺติ จ;  
  
ตถาปิ วิหริสฺสนฺติ, เอสา พุทฺธาน ธมฺมตาฯ  
</p>
  
<p>
‘‘ตสฺมา หิ อตฺตกาเมน  
อตฺถกาเมน (สี. ปี. ก.)  
, มหตฺตมภิกงฺขตา;  
  
สทฺธโมฺม ครุกาตโพฺพ, สรํ พุทฺธาน สาสน’’นฺติฯ  
</p>
  
<h3>๓. พฺรหฺมเทวสุตฺตํ</h3>
<p> เอวํ เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน อญฺญตริสฺสา พฺราหฺมณิยา พฺรหฺมเทโว นาม ปุโตฺต ภควโต สนฺติเก อคารสฺมา อนคาริยํ ปพฺพชิโต โหติฯ</p>


<p>อถ โข อายสฺมา พฺรหฺมเทโว เอโก วูปกโฎฺฐ อปฺปมโตฺต อาตาปี ปหิตโตฺต วิหรโนฺต นจิรเสฺสว – ยสฺสตฺถาย กุลปุตฺตา สมฺมเทว อคารสฺมา อนคาริยํ ปพฺพชนฺติ, ตทนุตฺตรํ พฺรหฺมจริยปริโยสานํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหาสิฯ ‘‘ขีณา ชาติ , วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’’ติ อพฺภญฺญาสิฯ อญฺญตโร จ ปนายสฺมา พฺรหฺมเทโว อรหตํ อโหสิฯ</p>


<p>อถ โข อายสฺมา พฺรหฺมเทโว ปุพฺพณฺหสมยํ นิวาเสตฺวา ปตฺตจีวรมาทาย สาวตฺถิํ ปิณฺฑาย ปาวิสิฯ สาวตฺถิยํ สปทานํ ปิณฺฑาย จรมาโน เยน สกมาตุ นิเวสนํ เตนุปสงฺกมิฯ เตน  โข ปน  สมเยน อายสฺมโต พฺรหฺมเทวสฺส มาตา พฺราหฺมณี พฺรหฺมุโน อาหุติํ นิจฺจํ ปคฺคณฺหาติ ฯ อถ โข พฺรหฺมุโน สหมฺปติสฺส เอตทโหสิ – ‘‘อยํ โข อายสฺมโต พฺรหฺมเทวสฺส มาตา พฺราหฺมณี พฺรหฺมุโน อาหุติํ นิจฺจํ ปคฺคณฺหาติฯ ยํนูนาหํ ตํ อุปสงฺกมิตฺวา สํเวเชยฺย’’นฺติฯ อถ โข พฺรหฺมา สหมฺปติ – เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย, ปสาริตํ วา พาหํ สมิเญฺชยฺย เอวเมว – พฺรหฺมโลเก อนฺตรหิโต อายสฺมโต พฺรหฺมเทวสฺส มาตุ นิเวสเน ปาตุรโหสิฯ อถ โข พฺรหฺมา สหมฺปติ เวหาสํ ฐิโต อายสฺมโต พฺรหฺมเทวสฺส มาตรํ พฺราหฺมณิํ คาถาย อชฺฌภาสิ –</p>


<p>
‘‘ทูเร อิโต พฺราหฺมณิ พฺรหฺมโลโก,  
  
ยสฺสาหุติํ ปคฺคณฺหาสิ นิจฺจํ;  
  
เนตาทิโส พฺราหฺมณิ พฺรหฺมภโกฺข,  
  
กิํ ชปฺปสิ พฺรหฺมปถํ อชานํ  
อชานนฺตี (สี. ปี. ก.)  
ฯ  
</p>
  
<p>
‘‘เอโส หิ เต พฺราหฺมณิ พฺรหฺมเทโว,  
  
นิรูปธิโก อติเทวปโตฺต;  
  
อกิญฺจโน ภิกฺขุ อนญฺญโปสี,  
  
โย เต โส  
เต โส (สี. ปี.), โย เต ส (?)  
ปิณฺฑาย ฆรํ ปวิโฎฺฐฯ  
</p>
  
<p>
‘‘อาหุเนโยฺย เวทคุ ภาวิตโตฺต,  
  
นรานํ เทวานญฺจ ทกฺขิเณโยฺย;  
  
พาหิตฺวา ปาปานิ อนูปลิโตฺต,  
  
ฆาเสสนํ  
อิริยติ สีติภูโตฯ  
</p>
  
<p>
‘‘น  
ตสฺส ปจฺฉา น ปุรตฺถมตฺถิ,  
  
สโนฺต วิธูโม อนิโฆ นิราโส;  
  
นิกฺขิตฺตทโณฺฑ ตสถาวเรสุ,  
  
โส ตฺยาหุติํ ภุญฺชตุ อคฺคปิณฺฑํฯ  
</p>
  
<p>
‘‘วิเสนิภูโต อุปสนฺตจิโตฺต,  
  
นาโคว ทโนฺต จรติ อเนโช;  
  
ภิกฺขุ สุสีโล สุวิมุตฺตจิโตฺต,  
  
โส ตฺยาหุติํ ภุญฺชตุ อคฺคปิณฺฑํฯ  
</p>
  
<p>
‘‘ตสฺมิํ  
ปสนฺนา อวิกมฺปมานา,  
  
ปติฎฺฐเปหิ  
ทกฺขิณํ ทกฺขิเณเยฺย;  
  
กโรหิ ปุญฺญํ สุขมายติกํ,  
  
ทิสฺวา มุนิํ พฺราหฺมณิ โอฆติณฺณ’’นฺติฯ  
</p>
  
<p>
‘‘ตสฺมิํ ปสนฺนา อวิกมฺปมานา,  
  
ปติฎฺฐเปสิ ทกฺขิณํ ทกฺขิเณเยฺย;  
  
อกาสิ ปุญฺญํ สุขมายติกํ,  
  
ทิสฺวา มุนิํ พฺราหฺมณี โอฆติณฺณ’’นฺติฯ  
</p>
  
<h3>๔. พกพฺรหฺมสุตฺตํ</h3>
<p> เอวํ เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน พกสฺส พฺรหฺมุโน เอวรูปํ ปาปกํ  ทิฎฺฐิคตํ อุปฺปนฺนํ โหติ – ‘‘อิทํ นิจฺจํ, อิทํ ธุวํ, อิทํ สสฺสตํ, อิทํ เกวลํ, อิทํ อจวนธมฺมํ, อิทญฺหิ น ชายติ น ชียติ น มียติ น จวติ น อุปปชฺชติ, อิโต จ ปนญฺญํ อุตฺตริํ  นิสฺสรณํ นตฺถี’’ติฯ</p>


<p>อถ  โข ภควา พกสฺส พฺรหฺมุโน เจตสา เจโตปริวิตกฺกมญฺญาย – เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย, ปสาริตํ วา พาหํ สมิเญฺชยฺย เอวเมว – เชตวเน อนฺตรหิโต ตสฺมิํ พฺรหฺมโลเก ปาตุรโหสิฯ อทฺทสา โข พโก พฺรหฺมา ภควนฺตํ ทูรโตว อาคจฺฉนฺตํฯ ทิสฺวาน ภควนฺตํ เอตทโวจ – ‘‘เอหิ โข มาริส, สฺวาคตํ เต, มาริส! จิรสฺสํ โข มาริส! อิมํ ปริยายมกาสิ ยทิทํ อิธาคมนายฯ อิทญฺหิ, มาริส, นิจฺจํ, อิทํ ธุวํ, อิทํ สสฺสตํ, อิทํ เกวลํ, อิทํ อจวนธมฺมํ, อิทญฺหิ น ชายติ น ชียติ น มียติ น จวติ น อุปปชฺชติฯ อิโต จ ปนญฺญํ อุตฺตริ นิสฺสรณํ นตฺถี’’ติฯ</p>


<p>เอวํ วุเตฺต, ภควา พกํ พฺรหฺมานํ เอตทโวจ – ‘‘อวิชฺชาคโต วต, โภ, พโก พฺรหฺมา; อวิชฺชาคโต วต, โภ, พโก พฺรหฺมาฯ ยตฺร  หิ นาม อนิจฺจํเยว สมานํ นิจฺจนฺติ วกฺขติ, อธุวํเยว สมานํ ธุวนฺติ วกฺขติ, อสสฺสตํเยว สมานํ สสฺสตนฺติ วกฺขติ, อเกวลํเยว  สมานํ เกวลนฺติ วกฺขติ, จวนธมฺมํเยว สมานํ อจวนธมฺมนฺติ วกฺขติฯ ยตฺถ จ ปน ชายติ จ ชียติ จ มียติ จ จวติ จ อุปปชฺชติ จ, ตญฺจ ตถา วกฺขติ – ‘อิทญฺหิ น ชายติ น ชียติ น มียติ น จวติ น  อุปปชฺชติ’ฯ สนฺตญฺจ ปนญฺญํ อุตฺตริ นิสฺสรณํ, ‘นตฺถญฺญํ อุตฺตริ นิสฺสรณ’นฺติ วกฺขตี’’ติฯ</p>


<p>
‘‘ทฺวาสตฺตติ โคตม ปุญฺญกมฺมา,  
  
วสวตฺติโน ชาติชรํ อตีตา;  
  
อยมนฺติมา เวทคู พฺรหฺมุปปตฺติ,  
  
อสฺมาภิชปฺปนฺติ ชนา อเนกา’’ติฯ  
</p>
  
<p>
‘‘อปฺปญฺหิ เอตํ น หิ ทีฆมายุ,  
  
ยํ ตฺวํ พก มญฺญสิ ทีฆมายุํ;  
  
สตํ สหสฺสานํ  
สหสฺสาน (สฺยา. กํ.)  
นิรพฺพุทานํ,  
  
อายุํ ปชานามิ ตวาหํ พฺรเหฺม’’ติฯ  
</p>
  
<p>
‘‘อนนฺตทสฺสี ภควาหมสฺมิ,  
  
ชาติชรํ โสกมุปาติวโตฺต;  
  
กิํ  
เม ปุราณํ วตสีลวตฺตํ,  
  
อาจิกฺข เม ตํ ยมหํ วิชญฺญา’’ติฯ  
</p>
  
<p>
‘‘ยํ ตฺวํ อปาเยสิ พหู มนุเสฺส,  
  
ปิปาสิเต ฆมฺมนิ สมฺปเรเต;  
  
ตํ เต ปุราณํ วตสีลวตฺตํ,  
  
สุตฺตปฺปพุโทฺธว อนุสฺสรามิฯ  
</p>
  
<p>
‘‘ยํ เอณิกูลสฺมิํ ชนํ คหีตํ,  
  
อโมจยี คยฺหกํ นียมานํ;  
  
ตํ  
เต ปุราณํ วตสีลวตฺตํ,  
  
สุตฺตปฺปพุโทฺธว อนุสฺสรามิฯ  
</p>
  
<p>
‘‘คงฺคาย  
โสตสฺมิํ คหีตนาวํ,  
  
ลุเทฺทน นาเคน มนุสฺสกมฺยา;  
  
ปโมจยิตฺถ พลสา ปสยฺห,  
  
ตํ เต ปุราณํ วตสีลวตฺตํ,  
  
สุตฺตปฺปพุโทฺธว อนุสฺสรามิฯ  
</p>
  
<p>
‘‘กโปฺป  
จ เต พทฺธจโร อโหสิํ,  
  
สมฺพุทฺธิมนฺตํ  
สมฺพุทฺธิวนฺตํ (พหูสุ)  
วตินํ อมญฺญิ;  
  
ตํ เต ปุราณํ วตสีลวตฺตํ,  
  
สุตฺตปฺปพุโทฺธว อนุสฺสรามี’’ติฯ  
</p>
  
<p>
‘‘อทฺธา ปชานาสิ มเมตมายุํ,  
  
อเญฺญปิ  
อญฺญมฺปิ (สี. ปี.)  
ชานาสิ ตถา หิ พุโทฺธ;  
  
ตถา หิ ตฺยายํ ชลิตานุภาโว,  
  
โอภาสยํ ติฎฺฐติ พฺรหฺมโลก’’นฺติฯ  
</p>
  
<h3>๕. อญฺญตรพฺรหฺมสุตฺตํ</h3>
<p> สาวตฺถินิทานํ ฯ เตน โข ปน สมเยน อญฺญตรสฺส พฺรหฺมุโน เอวรูปํ ปาปกํ ทิฎฺฐิคตํ อุปฺปนฺนํ โหติ – ‘‘นตฺถิ โส สมโณ วา พฺราหฺมโณ วา โย อิธ อาคเจฺฉยฺยา’’ติฯ อถ  โข ภควา ตสฺส พฺรหฺมุโน เจตสา เจโตปริวิตกฺกมญฺญาย – เสยฺยถาปิ นาม พลวา ปุริโส…เป.… ตสฺมิํ พฺรหฺมโลเก ปาตุรโหสิฯ อถ โข ภควา ตสฺส พฺรหฺมุโน อุปริ เวหาสํ ปลฺลเงฺกน นิสีทิ เตโชธาตุํ สมาปชฺชิตฺวาฯ</p>


<p>อถ โข อายสฺมโต มหาโมคฺคลฺลานสฺส เอตทโหสิ – ‘‘กหํ นุ โข ภควา เอตรหิ วิหรตี’’ติ? อทฺทสา โข อายสฺมา มหาโมคฺคลฺลาโน  ภควนฺตํ ทิเพฺพน จกฺขุนา วิสุเทฺธน อติกฺกนฺตมานุสเกน ตสฺส พฺรหฺมุโน อุปริ เวหาสํ ปลฺลเงฺกน นิสินฺนํ เตโชธาตุํ สมาปนฺนํฯ ทิสฺวาน – เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย, ปสาริตํ วา พาหํ สมิเญฺชยฺย เอวเมว – เชตวเน อนฺตรหิโต ตสฺมิํ พฺรหฺมโลเก ปาตุรโหสิฯ อถ โข อายสฺมา มหาโมคฺคลฺลาโน  ปุรตฺถิมํ ทิสํ นิสฺสาย  ตสฺส พฺรหฺมุโน อุปริ เวหาสํ ปลฺลเงฺกน นิสีทิ เตโชธาตุํ สมาปชฺชิตฺวา นีจตรํ ภควโตฯ</p>


<p>อถ โข อายสฺมโต มหากสฺสปสฺส เอตทโหสิ – ‘‘กหํ นุ โข ภควา เอตรหิ วิหรตี’’ติ? อทฺทสา โข อายสฺมา มหากสฺสโป ภควนฺตํ ทิเพฺพน จกฺขุนา…เป.… ทิสฺวาน – เสยฺยถาปิ นาม พลวา ปุริโส…เป.… เอวเมว – เชตวเน  อนฺตรหิโต ตสฺมิํ พฺรหฺมโลเก ปาตุรโหสิฯ อถ โข อายสฺมา มหากสฺสโป ทกฺขิณํ ทิสํ นิสฺสาย ตสฺส พฺรหฺมุโน อุปริ เวหาสํ ปลฺลเงฺกน นิสีทิ เตโชธาตุํ สมาปชฺชิตฺวา นีจตรํ ภควโตฯ</p>


<p>อถ  โข อายสฺมโต มหากปฺปินสฺส เอตทโหสิ – ‘‘กหํ นุ โข ภควา เอตรหิ วิหรตี’’ติ? อทฺทสา โข อายสฺมา มหากปฺปิโน ภควนฺตํ ทิเพฺพน จกฺขุนา…เป.… เตโชธาตุํ สมาปนฺนํฯ ทิสฺวาน – เสยฺยถาปิ นาม พลวา ปุริโส…เป.… เอวเมว – เชตวเน อนฺตรหิโต ตสฺมิํ พฺรหฺมโลเก ปาตุรโหสิฯ อถ โข อายสฺมา มหากปฺปิโน ปจฺฉิมํ ทิสํ นิสฺสาย ตสฺส พฺรหฺมุโน อุปริ เวหาสํ ปลฺลเงฺกน นิสีทิ เตโชธาตุํ สมาปชฺชิตฺวา นีจตรํ ภควโตฯ</p>


<p>อถ  โข อายสฺมโต อนุรุทฺธสฺส เอตทโหสิ – ‘‘กหํ นุ โข ภควา เอตรหิ วิหรตี’’ติ? อทฺทสา โข อายสฺมา อนุรุโทฺธ…เป.… เตโชธาตุํ สมาปนฺนํฯ ทิสฺวาน – เสยฺยถาปิ นาม พลวา ปุริโส…เป.… ตสฺมิํ พฺรหฺมโลเก ปาตุรโหสิฯ อถ โข อายสฺมา อนุรุโทฺธ อุตฺตรํ ทิสํ นิสฺสาย ตสฺส พฺรหฺมุโน อุปริ เวหาสํ ปลฺลเงฺกน นิสีทิ เตโชธาตุํ สมาปชฺชิตฺวา นีจตรํ ภควโตฯ</p>


<p>อถ โข อายสฺมา มหาโมคฺคลฺลาโน ตํ พฺรหฺมานํ คาถาย อชฺฌภาสิ –</p>


<p>
‘‘อชฺชาปิ เต อาวุโส สา ทิฎฺฐิ, ยา เต ทิฎฺฐิ ปุเร อหุ;  
  
ปสฺสสิ วีติวตฺตนฺตํ, พฺรหฺมโลเก ปภสฺสร’’นฺติฯ  
</p>
  
<p>
‘‘น เม มาริส สา ทิฎฺฐิ, ยา เม ทิฎฺฐิ ปุเร อหุ;  
  
ปสฺสามิ วีติวตฺตนฺตํ, พฺรหฺมโลเก ปภสฺสรํ;  
  
สฺวาหํ อชฺช กถํ วชฺชํ, อหํ นิโจฺจมฺหิ สสฺสโต’’ติฯ  
</p>
  
<p>อถ   โข ภควา ตํ พฺรหฺมานํ สํเวเชตฺวา – เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย, ปสาริตํ วา พาหํ สมิเญฺชยฺย เอวเมว – ตสฺมิํ พฺรหฺมโลเก อนฺตรหิโต เชตวเน ปาตุรโหสิฯ อถ โข โส พฺรหฺมา อญฺญตรํ พฺรหฺมปาริสชฺชํ อามเนฺตสิ – ‘‘เอหิ ตฺวํ, มาริส, เยนายสฺมา มหาโมคฺคลฺลาโน เตนุปสงฺกม; อุปสงฺกมิตฺวา อายสฺมนฺตํ มหาโมคฺคลฺลานํ เอวํ วเทหิ – ‘อตฺถิ นุ โข, มาริส โมคฺคลฺลาน, อเญฺญปิ ตสฺส ภควโต สาวกา เอวํมหิทฺธิกา เอวํมหานุภาวา ; เสยฺยถาปิ ภวํ โมคฺคลฺลาโน กสฺสโป กปฺปิโน อนุรุโทฺธ’’’ติ? ‘‘เอวํ, มาริสา’’ติ โข โส พฺรหฺมปาริสโชฺช ตสฺส พฺรหฺมุโน ปฎิสฺสุตฺวา เยนายสฺมา มหาโมคฺคลฺลาโน เตนุปสงฺกมิ; อุปสงฺกมิตฺวา อายสฺมนฺตํ มหาโมคฺคลฺลานํ เอตทโวจ – ‘‘อตฺถิ นุ โข, มาริส โมคฺคลฺลาน, อเญฺญปิ ตสฺส ภควโต สาวกา เอวํมหิทฺธิกา เอวํมหานุภาวา; เสยฺยถาปิ ภวํ โมคฺคลฺลาโน กสฺสโป กปฺปิโน อนุรุโทฺธ’’ติ? อถ โข อายสฺมา มหาโมคฺคลฺลาโน ตํ พฺรหฺมปาริสชฺชํ คาถาย อชฺฌภาสิ –</p>


<p>
‘‘เตวิชฺชา  
อิทฺธิปตฺตา จ, เจโตปริยายโกวิทา;  
  
ขีณาสวา อรหโนฺต, พหู พุทฺธสฺส สาวกา’’ติฯ  
</p>
  
<p>อถ  โข โส พฺรหฺมปาริสโชฺช อายสฺมโต มหาโมคฺคลฺลานสฺส ภาสิตํ อภินนฺทิตฺวา อนุโมทิตฺวา เยน โส พฺรหฺมา เตนุปสงฺกมิ; อุปสงฺกมิตฺวา ตํ พฺรหฺมานํ เอตทโวจ – ‘‘อายสฺมา มาริส, มหาโมคฺคลฺลาโน เอวมาห –</p>


<p>
‘‘เตวิชฺชา อิทฺธิปตฺตา จ, เจโตปริยายโกวิทา;  
  
ขีณาสวา อรหโนฺต, พหู พุทฺธสฺส สาวกา’’ติฯ  
</p>
  
<p>อิทมโวจ โส พฺรหฺมปาริสโชฺชฯ อตฺตมโน จ โส พฺรหฺมา ตสฺส พฺรหฺมปาริสชฺชสฺส ภาสิตํ อภินนฺทีติฯ</p>


<h3>๖. พฺรหฺมโลกสุตฺตํ</h3>
<p> สาวตฺถินิทานํฯ เตน โข ปน สมเยน ภควา ทิวาวิหารคโต โหติ ปฎิสลฺลีโนฯ อถ โข สุพฺรหฺมา จ ปเจฺจกพฺรหฺมา สุทฺธาวาโส  จ ปเจฺจกพฺรหฺมา เยน ภควา เตนุปสงฺกมิํสุ; อุปสงฺกมิตฺวา ปเจฺจกํ ทฺวารพาหํ  อุปนิสฺสาย อฎฺฐํสุฯ อถ โข สุพฺรหฺมา ปเจฺจกพฺรหฺมา สุทฺธาวาสํ ปเจฺจกพฺรหฺมานํ เอตทโวจ – ‘‘อกาโล โข ตาว, มาริส, ภควนฺตํ ปยิรุปาสิตุํ; ทิวาวิหารคโต ภควา ปฎิสลฺลีโน จฯ อสุโก จ พฺรหฺมโลโก อิโทฺธ เจว ผีโต จ, พฺรหฺมา จ ตตฺร ปมาทวิหารํ วิหรติฯ อายาม, มาริส, เยน โส พฺรหฺมโลโก เตนุปสงฺกมิสฺสาม; อุปสงฺกมิตฺวา ตํ พฺรหฺมานํ สํเวเชยฺยามา’’ติฯ ‘‘เอวํ , มาริสา’’ติ โข สุทฺธาวาโส ปเจฺจกพฺรหฺมา สุพฺรหฺมุโน ปเจฺจกพฺรหฺมุโน ปจฺจโสฺสสิฯ</p>


<p>อถ โข สุพฺรหฺมา จ ปเจฺจกพฺรหฺมา  สุทฺธาวาโส จ ปเจฺจกพฺรหฺมา – เสยฺยถาปิ นาม พลวา ปุริโส…เป.… เอวเมว – ภควโต ปุรโต อนฺตรหิตา ตสฺมิํ พฺรหฺมโลเก ปาตุรเหสุํฯ อทฺทสา โข โส พฺรหฺมา เต พฺรหฺมาโน ทูรโตว อาคจฺฉเนฺตฯ ทิสฺวาน เต พฺรหฺมาโน เอตทโวจ – ‘‘หนฺท กุโต นุ ตุเมฺห, มาริสา, อาคจฺฉถา’’ติ? ‘‘อาคตา โข มยํ, มาริส, อมฺห ตสฺส ภควโต  สนฺติกา อรหโต สมฺมาสมฺพุทฺธสฺสฯ คเจฺฉยฺยาสิ ปน ตฺวํ, มาริส, ตสฺส ภควโต อุปฎฺฐานํ อรหโต สมฺมาสมฺพุทฺธสฺสา’’ติ?</p>


<p>เอวํ วุโตฺต  โข โส พฺรหฺมา ตํ วจนํ อนธิวาเสโนฺต สหสฺสกฺขตฺตุํ อตฺตานํ อภินิมฺมินิตฺวา สุพฺรหฺมานํ ปเจฺจกพฺรหฺมานํ เอตทโวจ – ‘‘ปสฺสสิ เม โน ตฺวํ, มาริส, เอวรูปํ อิทฺธานุภาว’’นฺติ? ‘‘ปสฺสามิ โข ตฺยาหํ, มาริส, เอวรูปํ อิทฺธานุภาว’’นฺติฯ ‘‘โส ขฺวาหํ, มาริส, เอวํมหิทฺธิโก เอวํมหานุภาโว กสฺส อญฺญสฺส สมณสฺส วา พฺราหฺมณสฺส วา อุปฎฺฐานํ คมิสฺสามี’’ติ?</p>


<p>อถ โข สุพฺรหฺมา ปเจฺจกพฺรหฺมา ทฺวิสหสฺสกฺขตฺตุํ อตฺตานํ อภินิมฺมินิตฺวา ตํ พฺรหฺมานํ เอตทโวจ – ‘‘ปสฺสสิ เม โน ตฺวํ, มาริส, เอวรูปํ อิทฺธานุภาว’’นฺติ? ‘‘ปสฺสามิ โข ตฺยาหํ, มาริส, เอวรูปํ อิทฺธานุภาว’’นฺติฯ ‘‘ตยา จ โข, มาริส, มยา จ เสฺวว ภควา มหิทฺธิกตโร เจว มหานุภาวตโร จฯ คเจฺฉยฺยาสิ ตฺวํ, มาริส, ตสฺส ภควโต อุปฎฺฐานํ อรหโต สมฺมาสมฺพุทฺธสฺสา’’ติ? อถ  โข โส พฺรหฺมา สุพฺรหฺมานํ ปเจฺจกพฺรหฺมานํ คาถาย อชฺฌภาสิ –</p>


<p>
‘‘ตโย  
  
สุปณฺณา จตุโร จ หํสา,  
  
พฺยคฺฆีนิสา ปญฺจสตา จ ฌายิโน;  
  
ตยิทํ วิมานํ ชลเต จ  
ชลเตว (ปี. ก.)  
พฺรเหฺม,  
  
โอภาสยํ อุตฺตรสฺสํ ทิสาย’’นฺติฯ  
</p>
  
<p>
‘‘กิญฺจาปิ เต ตํ ชลเต วิมานํ,  
  
โอภาสยํ อุตฺตรสฺสํ ทิสายํ;  
  
รูเป รณํ ทิสฺวา สทา ปเวธิตํ,  
  
ตสฺมา น รูเป รมตี สุเมโธ’’ติฯ  
</p>
  
<p>อถ โข สุพฺรหฺมา จ ปเจฺจกพฺรหฺมา สุทฺธาวาโส จ ปเจฺจกพฺรหฺมา ตํ พฺรหฺมานํ สํเวเชตฺวา ตเตฺถวนฺตรธายิํสุ ฯ อคมาสิ จ โข โส พฺรหฺมา อปเรน สมเยน ภควโต อุปฎฺฐานํ อรหโต สมฺมาสมฺพุทฺธสฺสาติฯ</p>


<h3>๗. โกกาลิกสุตฺตํ</h3>
<p> สาวตฺถินิทานํฯ เตน โข ปน สมเยน ภควา ทิวาวิหารคโต โหติ ปฎิสลฺลีโนฯ อถ โข สุพฺรหฺมา จ ปเจฺจกพฺรหฺมา สุทฺธาวาโส จ ปเจฺจกพฺรหฺมา เยน ภควา เตนุปสงฺกมิํสุ; อุปสงฺกมิตฺวา ปเจฺจกํ ทฺวารพาหํ นิสฺสาย อฎฺฐํสุฯ อถ โข สุพฺรหฺมา ปเจฺจกพฺรหฺมา โกกาลิกํ ภิกฺขุํ อารพฺภ  ภควโต สนฺติเก อิมํ คาถํ อภาสิ –</p>


<p>
‘‘อปฺปเมยฺยํ ปมินโนฺต, โกธ วิทฺวา วิกปฺปเย;  
  
อปฺปเมยฺยํ ปมายินํ, นิวุตํ ตํ มเญฺญ ปุถุชฺชน’’นฺติฯ  
</p>
  
<h3>๘. กตโมทกติสฺสสุตฺตํ</h3>
<p> สาวตฺถินิทานํฯ เตน โข ปน สมเยน ภควา ทิวาวิหารคโต โหติ ปฎิสลฺลีโนฯ อถ โข สุพฺรหฺมา จ ปเจฺจกพฺรหฺมา สุทฺธาวาโส จ ปเจฺจกพฺรหฺมา เยน ภควา เตนุปสงฺกมิํสุ; อุปสงฺกมิตฺวา ปเจฺจกํ ทฺวารพาหํ นิสฺสาย อฎฺฐํสุฯ อถ โข สุทฺธาวาโส ปเจฺจกพฺรหฺมา กตโมทกติสฺสกํ  ภิกฺขุํ อารพฺภ ภควโต สนฺติเก อิมํ คาถํ อภาสิ –</p>


<p>
‘‘อปฺปเมยฺยํ  
  
ปมินโนฺต, โกธ วิทฺวา วิกปฺปเย;  
  
อปฺปเมยฺยํ ปมายินํ, นิวุตํ ตํ มเญฺญ อกิสฺสว’’นฺติฯ  
</p>
  
<h3>๙. ตุรูพฺรหฺมสุตฺตํ</h3>
<p> สาวตฺถินิทานํฯ เตน โข ปน สมเยน โกกาลิโก ภิกฺขุ อาพาธิโก โหติ ทุกฺขิโต พาฬฺหคิลาโนฯ อถ โข ตุรู  ปเจฺจกพฺรหฺมา อภิกฺกนฺตาย รตฺติยา อภิกฺกนฺตวโณฺณ เกวลกปฺปํ เชตวนํ โอภาเสตฺวา เยน โกกาลิโก ภิกฺขุ เตนุปสงฺกมิ; อุปสงฺกมิตฺวา เวหาสํ  ฐิโต โกกาลิกํ ภิกฺขุํ เอตทโวจ – ‘‘ปสาเทหิ, โกกาลิก, สาริปุตฺตโมคฺคลฺลาเนสุ จิตฺตํฯ เปสลา สาริปุตฺตโมคฺคลฺลานา’’ติฯ ‘‘โกสิ ตฺวํ, อาวุโส’’ติ? ‘‘อหํ ตุรู ปเจฺจกพฺรหฺมา’’ติฯ ‘‘นนุ ตฺวํ, อาวุโส, ภควตา  อนาคามี พฺยากโต, อถ กิญฺจรหิ อิธาคโต? ปสฺส, ยาวญฺจ เต อิทํ อปรทฺธ’’นฺติฯ</p>


<p>
‘‘ปุริสสฺส หิ ชาตสฺส, กุฐารี  
ทุธารี (สฺยา. กํ. ก.)  
ชายเต มุเข;  
  
ยาย ฉินฺทติ อตฺตานํ, พาโล ทุพฺภาสิตํ ภณํฯ  
</p>
  
<p>
‘‘โย นินฺทิยํ ปสํสติ,  
  
ตํ วา นินฺทติ โย ปสํสิโย;  
  
วิจินาติ มุเขน โส กลิํ,  
  
กลินา เตน สุขํ น วินฺทติฯ  
</p>
  
<p>
‘‘อปฺปมตฺตโก อยํ กลิ,  
  
โย อเกฺขสุ ธนปราชโย;  
  
สพฺพสฺสาปิ สหาปิ อตฺตนา,  
  
อยเมว มหนฺตตโร กลิ;  
  
โย สุคเตสุ มนํ ปโทสเยฯ  
</p>
  
<p>
‘‘สตํ สหสฺสานํ นิรพฺพุทานํ,  
  
ฉตฺติํสติ ปญฺจ จ อพฺพุทานิ;  
  
ยมริยครหี  
ยมริเย ครหี (สฺยา. กํ.), ยมริยํ ครหํ (ก.)  
นิรยํ อุเปติ,  
  
วาจํ มนญฺจ ปณิธาย ปาปก’’นฺติฯ  
</p>
  
<h3>๑๐. โกกาลิกสุตฺตํ</h3>
<p> สาวตฺถินิทานํ ฯ อถ โข โกกาลิโก ภิกฺขุ เยน ภควา เตนุปสงฺกมิ ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข โกกาลิโก ภิกฺขุ  ภควนฺตํ เอตทโวจ – ‘‘ปาปิจฺฉา, ภเนฺต, สาริปุตฺตโมคฺคลฺลานา ปาปิกานํ อิจฺฉานํ วสํ คตา’’ติฯ เอวํ  วุเตฺต, ภควา โกกาลิกํ ภิกฺขุํ เอตทโวจ – ‘‘มา เหวํ, โกกาลิก, อวจ; มา เหวํ, โกกาลิก, อวจฯ ปสาเทหิ, โกกาลิก, สาริปุตฺตโมคฺคลฺลาเนสุ จิตฺตํฯ เปสลา สาริปุตฺตโมคฺคลฺลานา’’ติฯ ทุติยมฺปิ โข โกกาลิโก ภิกฺขุ ภควนฺตํ เอตทโวจ – ‘‘กิญฺจาปิ เม, ภเนฺต, ภควา สทฺธายิโก ปจฺจยิโก; อถ โข ปาปิจฺฉาว ภเนฺต, สาริปุตฺตโมคฺคลฺลานา ปาปิกานํ อิจฺฉานํ วสํ คตา’’ติฯ ทุติยมฺปิ โข ภควา โกกาลิกํ ภิกฺขุํ เอตทโวจ – ‘‘มา เหวํ, โกกาลิก, อวจ; มา เหวํ, โกกาลิก, อวจฯ ปสาเทหิ, โกกาลิก, สาริปุตฺตโมคฺคลฺลาเนสุ จิตฺตํฯ เปสลา สาริปุตฺตโมคฺคลฺลานา’’ติฯ ตติยมฺปิ โข โกกาลิโก ภิกฺขุ ภควนฺตํ เอตทโวจ – ‘‘กิญฺจาปิ…เป.… อิจฺฉานํ วสํ คตา’’ติฯ ตติยมฺปิ โข ภควา โกกาลิกํ ภิกฺขุํ เอตทโวจ – ‘‘มา เหวํ…เป.… เปสลา สาริปุตฺตโมคฺคลฺลานา’’ติฯ</p>


<p>อถ โข โกกาลิโก ภิกฺขุ อุฎฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ อจิรปกฺกนฺตสฺส จ โกกาลิกสฺส ภิกฺขุโน สาสปมตฺตีหิ ปีฬกาหิ  สโพฺพ กาโย ผุโฎ อโหสิฯ สาสปมตฺติโย หุตฺวา มุคฺคมตฺติโย อเหสุํ, มุคฺคมตฺติโย หุตฺวา กลายมตฺติโย อเหสุํ, กลายมตฺติโย หุตฺวา โกลฎฺฐิมตฺติโย อเหสุํ, โกลฎฺฐิมตฺติโย หุตฺวา โกลมตฺติโย อเหสุํ, โกลมตฺติโย หุตฺวา อามลกมตฺติโย อเหสุํ, อามลกมตฺติโย หุตฺวา เพลุวสลาฎุกมตฺติโย อเหสุํ, เพลุวสลาฎุกมตฺติโย หุตฺวา พิลฺลมตฺติโย อเหสุํ, พิลฺลมตฺติโย  หุตฺวา ปภิชฺชิํสุฯ ปุพฺพญฺจ โลหิตญฺจ ปคฺฆริํสุฯ อถ โข โกกาลิโก ภิกฺขุ เตเนว อาพาเธน กาลมกาสิ ฯ กาลงฺกโต จ โกกาลิโก ภิกฺขุ ปทุมํ นิรยํ อุปปชฺชิ สาริปุตฺตโมคฺคลฺลาเนสุ จิตฺตํ อาฆาเตตฺวาฯ</p>


<p>อถ  โข พฺรหฺมา สหมฺปติ อภิกฺกนฺตาย รตฺติยา อภิกฺกนฺตวโณฺณ เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิโต โข พฺรหฺมา สหมฺปติ ภควนฺตํ เอตทโวจ – ‘‘โกกาลิโก, ภเนฺต, ภิกฺขุ กาลงฺกโตฯ กาลงฺกโต จ, ภเนฺต, โกกาลิโก ภิกฺขุ ปทุมํ นิรยํ อุปปโนฺน สาริปุตฺตโมคฺคลฺลาเนสุ จิตฺตํ อาฆาเตตฺวา’’ติฯ อิทมโวจ พฺรหฺมา สหมฺปติ, อิทํ วตฺวา ภควนฺตํ อภิวาเทตฺวา ปทกฺขิณํ กตฺวา ตเตฺถวนฺตรธายีติฯ</p>


<p>อถ  โข ภควา ตสฺสา รตฺติยา อจฺจเยน ภิกฺขู อามเนฺตสิ – ‘‘อิมํ, ภิกฺขเว, รตฺติํ พฺรหฺมา สหมฺปติ อภิกฺกนฺตาย รตฺติยา อภิกฺกนฺตวโณฺณ เกวลกปฺปํ เชตวนํ โอภาเสตฺวา เยนาหํ เตนุปสงฺกมิ; อุปสงฺกมิตฺวา มํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิโต โข, ภิกฺขเว, พฺรหฺมา สหมฺปติ มํ เอตทโวจ – ‘โกกาลิโก, ภเนฺต, ภิกฺขุ กาลงฺกโตฯ กาลงฺกโต จ, ภเนฺต, โกกาลิโก ภิกฺขุ ปทุมํ นิรยํ อุปปโนฺน สาริปุตฺตโมคฺคลฺลาเนสุ จิตฺตํ อาฆาเตตฺวา’ติฯ อิทมโวจ, ภิกฺขเว , พฺรหฺมา สหมฺปติ, อิทํ วตฺวา มํ อภิวาเทตฺวา ปทกฺขิณํ กตฺวา ตเตฺถวนฺตรธายี’’ติฯ</p>


<p>เอวํ วุเตฺต, อญฺญตโร ภิกฺขุ ภควนฺตํ เอตทโวจ – ‘‘กีวทีฆํ นุ โข, ภเนฺต, ปทุเม นิรเย อายุปฺปมาณ’’นฺติ? ‘‘ทีฆํ โข, ภิกฺขุ, ปทุเม นิรเย อายุปฺปมาณํฯ ตํ น สุกรํ สงฺขาตุํ – เอตฺตกานิ วสฺสานิ อิติ วา, เอตฺตกานิ วสฺสสตานิ อิติ วา, เอตฺตกานิ วสฺสสหสฺสานิ อิติ วา, เอตฺตกานิ วสฺสสตสหสฺสานิ อิติ วา’’ติฯ ‘‘สกฺกา ปน, ภเนฺต, อุปมํ กาตุ’’นฺติ? ‘‘สกฺกา , ภิกฺขู’’ติ ภควา อโวจ –</p>


<p>‘‘เสยฺยถาปิ, ภิกฺขุ วีสติขาริโก โกสลโก ติลวาโหฯ ตโต ปุริโส วสฺสสตสฺส วสฺสสตสฺส อจฺจเยน เอกเมกํ ติลํ อุทฺธเรยฺย; ขิปฺปตรํ โข โส, ภิกฺขุ, วีสติขาริโก โกสลโก ติลวาโห อิมินา อุปกฺกเมน ปริกฺขยํ ปริยาทานํ คเจฺฉยฺย, น เตฺวว เอโก อพฺพุโท นิรโยฯ เสยฺยถาปิ, ภิกฺขุ, วีสติ อพฺพุทา นิรยา, เอวเมโก นิรพฺพุทนิรโยฯ เสยฺยถาปิ, ภิกฺขุ, วีสติ นิรพฺพุทา นิรยา, เอวเมโก อพโพ นิรโยฯ เสยฺยถาปิ, ภิกฺขุ, วีสติ อพพา นิรยา, เอวเมโก  อฎโฎ นิรโยฯ เสยฺยถาปิ, ภิกฺขุ, วีสติ อฎฎา นิรยา, เอวเมโก อหโห นิรโยฯ เสยฺยถาปิ, ภิกฺขุ, วีสติ อหหา นิรยา, เอวเมโก กุมุโท นิรโยฯ เสยฺยถาปิ, ภิกฺขุ, วีสติ กุมุทา นิรยา, เอวเมโก โสคนฺธิโก นิรโยฯ เสยฺยถาปิ, ภิกฺขุ, วีสติ โสคนฺธิกา นิรยา, เอวเมโก อุปฺปลนิรโยฯ เสยฺยถาปิ, ภิกฺขุ, วีสติ อุปฺปลา นิรยา, เอวเมโก ปุณฺฑริโก นิรโยฯ เสยฺยถาปิ , ภิกฺขุ, วีสติ ปุณฺฑริกา นิรยา, เอวเมโก ปทุโม นิรโยฯ ปทุเม ปน, ภิกฺขุ, นิรเย โกกาลิโก ภิกฺขุ อุปปโนฺน สาริปุตฺตโมคฺคลฺลาเนสุ จิตฺตํ อาฆาเตตฺวา’’ติฯ อิทมโวจ ภควา, อิทํ วตฺวาน สุคโต อถาปรํ เอตทโวจ สตฺถา –</p>


<p>
‘‘ปุริสสฺส  
หิ ชาตสฺส,  
  
กุฐารี ชายเต มุเข;  
  
ยาย ฉินฺทติ อตฺตานํ,  
  
พาโล ทุพฺภาสิตํ ภณํฯ  
</p>
  
<p>
‘‘โย นินฺทิยํ ปสํสติ,  
  
ตํ วา นินฺทติ โย ปสํสิโย;  
  
วิจินาติ มุเขน โส กลิํ,  
  
กลินา เตน สุขํ น วินฺทติฯ  
</p>
  
<p>
‘‘อปฺปมตฺตโก อยํ กลิ,  
  
โย อเกฺขสุ ธนปราชโย;  
  
สพฺพสฺสาปิ สหาปิ อตฺตนา,  
  
อยเมว มหนฺตโร กลิ;  
  
โย สุคเตสุ มนํ ปโทสเยฯ  
</p>
  
<p>
‘‘สตํ สหสฺสานํ นิรพฺพุทานํ,  
  
ฉตฺติํสติ ปญฺจ จ อพฺพุทานิ;  
  
ยมริยครหี  
นิรยํ อุเปติ,  
  
วาจํ มนญฺจ ปณิธาย ปาปก’’นฺติฯ  
</p>
  
ปฐโม วโคฺคฯ  
</p>
  
<p>ตสฺสุทฺทานํ –</p>


<p>
อายาจนํ  
  
คารโว พฺรหฺมเทโว,  
  
พโก จ พฺรหฺมา อปรา จ ทิฎฺฐิ;  
  
ปมาทโกกาลิกติสฺสโก จ,  
  
ตุรู จ พฺรหฺมา อปโร จ โกกาลิโกติฯ  
</p>
  
<h2>๒. ทุติยวโคฺค</h2>
<h3>๑. สนงฺกุมารสุตฺตํ</h3>
<p> เอวํ   เม สุตํ – เอกํ สมยํ ภควา ราชคเห วิหรติ สปฺปินีตีเรฯ อถ โข พฺรหฺมา สนงฺกุมาโร อภิกฺกนฺตาย รตฺติยา อภิกฺกนฺตวโณฺณ เกวลกปฺปํ สปฺปินีตีรํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิโต โข พฺรหฺมา สนงฺกุมาโร ภควโต สนฺติเก อิมํ คาถํ อภาสิ –</p>


<p>
‘‘ขตฺติโย เสโฎฺฐ ชเนตสฺมิํ, เย โคตฺตปฎิสาริโน;  
  
วิชฺชาจรณสมฺปโนฺน, โส เสโฎฺฐ เทวมานุเส’’ติฯ  
</p>
  
<p>อิทมโวจ พฺรหฺมา สนงฺกุมาโรฯ สมนุโญฺญ สตฺถา อโหสิฯ อถ โข พฺรหฺมา สนงฺกุมาโร ‘‘สมนุโญฺญ เม สตฺถา’’ติ ภควนฺตํ อภิวาเทตฺวา ปทกฺขิณํ กตฺวา ตเตฺถวนฺตรธายีติฯ</p>


<h3>๒. เทวทตฺตสุตฺตํ</h3>
<p> เอวํ เม สุตํ – เอกํ สมยํ ภควา ราชคเห วิหรติ คิชฺฌกูเฎ ปพฺพเต อจิรปกฺกเนฺต เทวทเตฺตฯ อถ โข พฺรหฺมา สหมฺปติ อภิกฺกนฺตาย รตฺติยา อภิกฺกนฺตวโณฺณ เกวลกปฺปํ คิชฺฌกูฎํ  ปพฺพตํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ  ฐิโต โข พฺรหฺมา สหมฺปติ เทวทตฺตํ อารพฺภ ภควโต สนฺติเก อิมํ คาถํ อภาสิ –</p>


<p>
‘‘ผลํ  
เว กทลิํ หนฺติ, ผลํ เวฬุํ ผลํ นฬํ;  
  
สกฺกาโร กาปุริสํ หนฺติ, คโพฺภ อสฺสตริํ ยถา’’ติฯ  
</p>
  
<h3>๓. อนฺธกวินฺทสุตฺตํ</h3>
<p> เอกํ  สมยํ ภควา มาคเธสุ วิหรติ อนฺธกวิเนฺทฯ เตน โข ปน สมเยน ภควา รตฺตนฺธการติมิสายํ อโพฺภกาเส นิสิโนฺน โหติ, เทโว จ เอกเมกํ ผุสายติฯ อถ โข พฺรหฺมา สหมฺปติ อภิกฺกนฺตาย รตฺติยา อภิกฺกนฺตวโณฺณ เกวลกปฺปํ อนฺธกวินฺทํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิโต โข พฺรหฺมา สหมฺปติ ภควโต สนฺติเก อิมา คาถาโย อภาสิ –</p>


<p>
‘‘เสเวถ ปนฺตานิ เสนาสนานิ,  
  
จเรยฺย สํโยชนวิปฺปโมกฺขา;  
  
สเจ รติํ นาธิคเจฺฉยฺย ตตฺถ,  
  
สเงฺฆ วเส รกฺขิตโตฺต สตีมาฯ  
</p>
  
<p>
‘‘กุลากุลํ ปิณฺฑิกาย จรโนฺต,  
  
อินฺทฺริยคุโตฺต  
นิปโก สตีมา;  
  
เสเวถ ปนฺตานิ เสนาสนานิ,  
  
ภยา ปมุโตฺต อภเย วิมุโตฺตฯ  
</p>
  
<p>
‘‘ยตฺถ เภรวา สรีสปา  
สิริํ สปา (สี. สฺยา. กํ. ปี.)  
,  
  
วิชฺชุ สญฺจรติ ถนยติ เทโว;  
  
อนฺธการติมิสาย รตฺติยา,  
  
นิสีทิ ตตฺถ ภิกฺขุ วิคตโลมหํโสฯ  
</p>
  
<p>
‘‘อิทญฺหิ ชาตุ เม ทิฎฺฐํ, นยิทํ อิติหีติหํ;  
  
เอกสฺมิํ พฺรหฺมจริยสฺมิํ, สหสฺสํ มจฺจุหายินํฯ  
</p>
  
<p>
‘‘ภิโยฺย  
ภีโย (สี. สฺยา. กํ. ปี.)  
ปญฺจสตา เสกฺขา, ทสา จ ทสธา ทส;  
  
สเพฺพ โสตสมาปนฺนา, อติรจฺฉานคามิโนฯ  
</p>
  
<p>
‘‘อถายํ  
  
  
อตฺถายํ-อิติปิ ที. นิ. ๒.๒๙๐  
อิตรา ปชา, ปุญฺญภาคาติ เม มโน;  
  
สงฺขาตุํ โนปิ สโกฺกมิ, มุสาวาทสฺส โอตฺตป’’นฺติ  
โอตฺตเปติ (สี. สฺยา. กํ. ปี.), โอตฺตเปฺปติ (ก.)  
ฯ  
</p>
  
<h3>๔. อรุณวตีสุตฺตํ</h3>
<p> เอวํ  เม สุตํ – เอกํ สมยํ ภควา สาวตฺถิยํ วิหรติ…เป.… ตตฺร โข ภควา ภิกฺขู อามเนฺตสิ – ‘‘ภิกฺขโว’’ติฯ ‘‘ภทเนฺต’’ติ เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘ภูตปุพฺพํ, ภิกฺขเว, ราชา อโหสิ อรุณวา นามฯ รโญฺญ โข ปน, ภิกฺขเว, อรุณวโต อรุณวตี นาม ราชธานี อโหสิฯ อรุณวติํ โข ปน, ภิกฺขเว, ราชธานิํ  สิขี ภควา  อรหํ สมฺมาสมฺพุโทฺธ อุปนิสฺสาย วิหาสิฯ สิขิสฺส โข ปน, ภิกฺขเว, ภควโต อรหโต สมฺมาสมฺพุทฺธสฺส อภิภูสมฺภวํ นาม สาวกยุคํ อโหสิ อคฺคํ ภทฺทยุคํฯ อถ โข, ภิกฺขเว, สิขี ภควา อรหํ สมฺมาสมฺพุโทฺธ อภิภุํ ภิกฺขุํ อามเนฺตสิ – ‘อายาม, พฺราหฺมณ, เยน อญฺญตโร พฺรหฺมโลโก เตนุปสงฺกมิสฺสาม, ยาว ภตฺตสฺส กาโล ภวิสฺสตี’ติฯ ‘เอวํ, ภเนฺต’ติ โข ภิกฺขเว, อภิภู ภิกฺขุ สิขิสฺส ภควโต อรหโต สมฺมาสมฺพุทฺธสฺส ปจฺจโสฺสสิฯ อถ โข, ภิกฺขเว, สิขี ภควา อรหํ สมฺมาสมฺพุโทฺธ อภิภู จ ภิกฺขุ – เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย, ปสาริตํ วา พาหํ สมิเญฺชยฺย เอวเมว – อรุณวติยา ราชธานิยา อนฺตรหิตา ตสฺมิํ พฺรหฺมโลเก ปาตุรเหสุํฯ</p>


<p>‘‘อถ โข, ภิกฺขเว, สิขี ภควา อรหํ สมฺมาสมฺพุโทฺธ อภิภุํ ภิกฺขุํ อามเนฺตสิ – ‘ปฎิภาตุ, พฺราหฺมณ, ตํ พฺรหฺมุโน จ พฺรหฺมปริสาย จ พฺรหฺมปาริสชฺชานญฺจ ธมฺมี กถา’ติฯ ‘เอวํ, ภเนฺต’ติ โข, ภิกฺขเว, อภิภู ภิกฺขุ สิขิสฺส ภควโต อรหโต สมฺมาสมฺพุทฺธสฺส ปฎิสฺสุตฺวา, พฺรหฺมานญฺจ พฺรหฺมปริสญฺจ พฺรหฺมปาริสเชฺช จ ธมฺมิยา กถาย สนฺทเสฺสสิ สมาทเปสิ สมุเตฺตเชสิ สมฺปหํเสสิฯ ตตฺร สุทํ, ภิกฺขเว, พฺรหฺมา จ พฺรหฺมปริสา จ พฺรหฺมปาริสชฺชา  จ อุชฺฌายนฺติ ขิยฺยนฺติ  วิปาเจนฺติ – ‘อจฺฉริยํ วต , โภ, อพฺภุตํ วต โภ, กถญฺหิ นาม สตฺถริ สมฺมุขีภูเต สาวโก ธมฺมํ เทเสสฺสตี’’’ติ !</p>


<p>‘‘อถ  โข, ภิกฺขเว, สิขี ภควา อรหํ สมฺมาสมฺพุโทฺธ อภิภุํ ภิกฺขุํ อามเนฺตสิ – ‘อุชฺฌายนฺติ โข เต, พฺราหฺมณ, พฺรหฺมา จ พฺรหฺมปริสา จ พฺรหฺมปาริสชฺชา จ – อจฺฉริยํ วต, โภ, อพฺภุตํ วต, โภ, กถญฺหิ นาม สตฺถริ สมฺมุขีภูเต สาวโก ธมฺมํ เทเสสฺสตีติ! เตน หิ ตฺวํ พฺราหฺมณ, ภิโยฺยโสมตฺตาย พฺรหฺมานญฺจ พฺรหฺมปริสญฺจ พฺรหฺมปาริสเชฺช จ สํเวเชหี’ติฯ ‘เอวํ, ภเนฺต’ติ โข, ภิกฺขเว, อภิภู ภิกฺขุ สิขิสฺส ภควโต อรหโต สมฺมาสมฺพุทฺธสฺส ปฎิสฺสุตฺวา ทิสฺสมาเนนปิ กาเยน ธมฺมํ เทเสสิ, อทิสฺสมาเนนปิ กาเยน ธมฺมํ เทเสสิ, ทิสฺสมาเนนปิ เหฎฺฐิเมน อุปฑฺฒกาเยน อทิสฺสมาเนน อุปริเมน อุปฑฺฒกาเยน ธมฺมํ เทเสสิ, ทิสฺสมาเนนปิ อุปริเมน อุปฑฺฒกาเยน อทิสฺสมาเนน เหฎฺฐิเมน อุปฑฺฒกาเยน ธมฺมํ เทเสสิฯ ตตฺร สุทํ, ภิกฺขเว, พฺรหฺมา จ พฺรหฺมปริสา จ พฺรหฺมปาริสชฺชา จ อจฺฉริยพฺภุตจิตฺตชาตา อเหสุํ – ‘อจฺฉริยํ วต, โภ, อพฺภุตํ วต, โภ, สมณสฺส มหิทฺธิกตา มหานุภาวตา’’’ติ!</p>


<p>‘‘อถ โข อภิภู ภิกฺขุ สิขิํ ภควนฺตํ อรหนฺตํ สมฺมาสมฺพุทฺธํ เอตทโวจ – ‘อภิชานามิ ขฺวาหํ, ภเนฺต, ภิกฺขุสงฺฆสฺส มเชฺฌ เอวรูปิํ วาจํ ภาสิตา – ปโหมิ ขฺวาหํ อาวุโส, พฺรหฺมโลเก ฐิโต สหสฺสิโลกธาตุํ   สเรน วิญฺญาเปตุ’นฺติฯ ‘เอตสฺส, พฺราหฺมณ, กาโล, เอตสฺส, พฺราหฺมณ, กาโล; ยํ ตฺวํ, พฺราหฺมณ, พฺรหฺมโลเก ฐิโต สหสฺสิโลกธาตุํ สเรน วิญฺญาเปยฺยาสี’ติฯ ‘เอวํ, ภเนฺต’ติ โข, ภิกฺขเว, อภิภู ภิกฺขุ สิขิสฺส ภควโต อรหโต สมฺมาสมฺพุทฺธสฺส ปฎิสฺสุตฺวา พฺรหฺมโลเก ฐิโต อิมา คาถาโย อภาสิ –</p>


<p>
‘‘อารมฺภถ  
อารพฺภถ (สพฺพตฺถ)  
นิกฺกมถ  
นิกฺขมถ (สี. ปี.)  
, ยุญฺชถ พุทฺธสาสเน;  
  
ธุนาถ มจฺจุโน เสนํ, นฬาคารํว กุญฺชโรฯ  
</p>
  
<p>
‘‘โย  
อิมสฺมิํ ธมฺมวินเย, อปฺปมโตฺต วิหสฺสติ;  
  
ปหาย ชาติสํสารํ, ทุกฺขสฺสนฺตํ กริสฺสตี’’ติฯ  
</p>
  
<p>‘‘อถ  โข, ภิกฺขเว, สิขี จ ภควา อรหํ สมฺมาสมฺพุโทฺธ อภิภู จ ภิกฺขุ พฺรหฺมานญฺจ พฺรหฺมปริสญฺจ พฺรหฺมปาริสเชฺช จ สํเวเชตฺวา – เสยฺยถาปิ นาม…เป.… ตสฺมิํ พฺรหฺมโลเก อนฺตรหิตา อรุณวติยา ราชธานิยา ปาตุรเหสุํฯ อถ โข, ภิกฺขเว, สิขี ภควา  อรหํ สมฺมาสมฺพุโทฺธ ภิกฺขู อามเนฺตสิ – ‘อสฺสุตฺถ โน, ตุเมฺห, ภิกฺขเว, อภิภุสฺส ภิกฺขุโน พฺรหฺมโลเก ฐิตสฺส คาถาโย ภาสมานสฺสา’ติ? ‘อสฺสุมฺห โข มยํ, ภเนฺต, อภิภุสฺส ภิกฺขุโน พฺรหฺมโลเก ฐิตสฺส คาถาโย ภาสมานสฺสา’ติฯ ‘ยถา กถํ ปน ตุเมฺห, ภิกฺขเว, อสฺสุตฺถ อภิภุสฺส ภิกฺขุโน พฺรหฺมโลเก ฐิตสฺส คาถาโย ภาสมานสฺสา’’’ติ? เอวํ โข มยํ, ภเนฺต, อสฺสุมฺห อภิภุสฺส ภิกฺขุโน พฺรหฺมโลเก ฐิตสฺส คาถาโย ภาสมานสฺส –</p>


<p>
‘‘อารมฺภถ นิกฺกมถ, ยุญฺชถ พุทฺธสาสเน;  
  
ธุนาถ มจฺจุโน เสนํ, นฬาคารํว กุญฺชโรฯ  
</p>
  
<p>
‘‘โย  
อิมสฺมิํ ธมฺมวินเย, อปฺปมโตฺต วิหสฺสติ;  
  
ปหาย ชาติสํสารํ, ทุกฺขสฺสนฺตํ กริสฺสตี’’ติฯ  
</p>
  
<p>‘‘‘เอวํ โข มยํ, ภเนฺต, อสฺสุมฺห อภิภุสฺส ภิกฺขุโน พฺรหฺมโลเก ฐิตสฺส คาถาโย ภาสมานสฺสา’ติฯ ‘สาธุ สาธุ, ภิกฺขเว; สาธุ โข ตุเมฺห, ภิกฺขเว! อสฺสุตฺถ อภิภุสฺส ภิกฺขุโน พฺรหฺมโลเก ฐิตสฺส คาถาโย ภาสมานสฺสา’’’ติฯ</p>


<p>อิทมโวจ ภควา, อตฺตมนา เต ภิกฺขู ภควโต ภาสิตํ อภินนฺทุนฺติฯ</p>


<h3>๕. ปรินิพฺพานสุตฺตํ</h3>
<p> เอกํ สมยํ ภควา กุสินารายํ วิหรติ อุปวตฺตเน มลฺลานํ สาลวเน อนฺตเรน ยมกสาลานํ ปรินิพฺพานสมเยฯ อถ โข ภควา ภิกฺขู อามเนฺตสิ – ‘‘หนฺท ทานิ, ภิกฺขเว , อามนฺตยามิ โว – ‘วยธมฺมา สงฺขารา, อปฺปมาเทน สมฺปาเทถา’ติฯ อยํ ตถาคตสฺส ปจฺฉิมา วาจา’’ฯ</p>


<p>อถ  โข ภควา ปฐมํ ฌานํ  สมาปชฺชิฯ ปฐมา ฌานา  วุฎฺฐหิตฺวา ทุติยํ ฌานํ สมาปชฺชิฯ ทุติยา ฌานา วุฎฺฐหิตฺวา ตติยํ ฌานํ สมาปชฺชิฯ ตติยา ฌานา วุฎฺฐหิตฺวา จตุตฺถํ  ฌานํ สมาปชฺชิฯ จตุตฺถา ฌานา วุฎฺฐหิตฺวา อากาสานญฺจายตนํ สมาปชฺชิฯ อากาสานญฺจายตนา วุฎฺฐหิตฺวา วิญฺญาณญฺจายตนํ สมาปชฺชิฯ วิญฺญาณญฺจายตนา วุฎฺฐหิตฺวา อากิญฺจญฺญายตนํ สมาปชฺชิฯ อากิญฺจญฺญายตนา วุฎฺฐหิตฺวา เนวสญฺญานาสญฺญายตนํ สมาปชฺชิฯ เนวสญฺญานาสญฺญายตนา  วุฎฺฐหิตฺวา สญฺญาเวทยิตนิโรธํ สมาปชฺชิฯ</p>


<p>สญฺญาเวทยิตนิโรธา วุฎฺฐหิตฺวา เนวสญฺญานาสญฺญายตนํ สมาปชฺชิฯ เนวสญฺญานาสญฺญายตนา วุฎฺฐหิตฺวา อากิญฺจญฺญายตนํ สมาปชฺชิฯ อากิญฺจญฺญายตนา วุฎฺฐหิตฺวา วิญฺญาณญฺจายตนํ สมาปชฺชิฯ วิญฺญาณญฺจายตนา วุฎฺฐหิตฺวา อากาสานญฺจายตนํ สมาปชฺชิฯ อากาสานญฺจายตนา วุฎฺฐหิตฺวา จตุตฺถํ ฌานํ สมาปชฺชิฯ จตุตฺถา ฌานา วุฎฺฐหิตฺวา ตติยํ ฌานํ สมาปชฺชิฯ ตติยา ฌานา วุฎฺฐหิตฺวา ทุติยํ ฌานํ สมาปชฺชิฯ ทุติยา ฌานา วุฎฺฐหิตฺวา ปฐมํ ฌานํ สมาปชฺชิฯ ปฐมา ฌานา วุฎฺฐหิตฺวา ทุติยํ ฌานํ สมาปชฺชิฯ ทุติยา ฌานา วุฎฺฐหิตฺวา ตติยํ ฌานํ สมาปชฺชิฯ ตติยา ฌานา วุฎฺฐหิตฺวา จตุตฺถํ ฌานํ สมาปชฺชิฯ จตุตฺถา ฌานา วุฎฺฐหิตฺวา สมนนฺตรํ ภควา ปรินิพฺพายิฯ ปรินิพฺพุเต ภควติ สห ปรินิพฺพานา พฺรหฺมา สหมฺปติ อิมํ คาถํ อภาสิ –</p>


<p>
‘‘สเพฺพว นิกฺขิปิสฺสนฺติ, ภูตา โลเก สมุสฺสยํ;  
  
ยตฺถ เอตาทิโส สตฺถา, โลเก อปฺปฎิปุคฺคโล;  
  
ตถาคโต พลปฺปโตฺต, สมฺพุโทฺธ ปรินิพฺพุโต’’ติฯ  
</p>
  
<p>ปรินิพฺพุเต ภควติ สห ปรินิพฺพานา สโกฺก เทวานมิโนฺท อิมํ คาถํ อภาสิ –</p>


<p>
‘‘อนิจฺจา วต สงฺขารา, อุปฺปาทวยธมฺมิโน;  
  
อุปฺปชฺชิตฺวา นิรุชฺฌนฺติ, เตสํ วูปสโม สุโข’’ติฯ  
</p>
  
<p>ปรินิพฺพุเต   ภควติ สห ปรินิพฺพานา อายสฺมา อานโนฺท อิมํ คาถํ อภาสิ –</p>


<p>
‘‘ตทาสิ ยํ ภิํสนกํ, ตทาสิ โลมหํสนํ;  
  
สพฺพาการวรูเปเต, สมฺพุเทฺธ ปรินิพฺพุเต’’ติฯ  
</p>
  
<p>ปรินิพฺพุเต   ภควติ สห ปรินิพฺพานา อายสฺมา อนุรุโทฺธ อิมา คาถาโย อภาสิ –</p>


<p>
‘‘นาหุ อสฺสาสปสฺสาโส, ฐิตจิตฺตสฺส ตาทิโน;  
  
อเนโช สนฺติมารพฺภ, จกฺขุมา ปรินิพฺพุโต  
ยํ กาลมกรี มุนิ (มหาปรินิพฺพานสุเตฺต)  
ฯ  
</p>
  
<p>
‘‘อสลฺลีเนน จิเตฺตน, เวทนํ อชฺฌวาสยิ;  
  
ปโชฺชตเสฺสว นิพฺพานํ, วิโมโกฺข เจตโส อหู’’ติฯ  
</p>
  
ทุติโย วโคฺคฯ  
</p>
  
<p>ตสฺสุทฺทานํ –</p>


<p>
พฺรหฺมาสนํ เทวทโตฺต, อนฺธกวิโนฺท อรุณวตี;  
  
ปรินิพฺพาเนน จ เทสิตํ, อิทํ พฺรหฺมปญฺจกนฺติฯ  
</p>
  
พฺรหฺมสํยุตฺตํ สมตฺตํฯ  
อิโต ปรํ มรมฺมโปตฺถเกสุ เอวมฺปิ ทิสฺสติ –§พฺรหฺมายาจนํ อคารวญฺจ, พฺรหฺมเทโว พโก จ พฺรหฺมาฯ§อญฺญตโร จ พฺรหฺมาโกกาลิกญฺจ, ติสฺสกญฺจ ตุรู จฯ§พฺรหฺมา โกกาลิกภิกฺขุ, สนงฺกุมาเรน เทวทตฺตํฯ§อนฺธกวินฺทํ อรุณวติ, ปรินิพฺพาเนน ปนฺนรสาติฯ  
</p>
  
  
  
  
  