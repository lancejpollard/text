<h1>๑๐. ทสมวโคฺค</h1>
<h3>(๙๕) ๑. นิโรธกถา</h3>
<p> อุปปเตฺตสิเย   ปญฺจกฺขเนฺธ อนิรุเทฺธ กิริยา ปญฺจกฺขนฺธา อุปฺปชฺชนฺตีติ? อามนฺตาฯ ทสนฺนํ ขนฺธานํ สโมธานํ โหติ, ทส ขนฺธา สมฺมุขีภาวํ อาคจฺฉนฺตีติ  ? น เหวํ วตฺตเพฺพ…เป.… ทสนฺนํ ขนฺธานํ สโมธานํ โหติ, ทส ขนฺธา สมฺมุขีภาวํ อาคจฺฉนฺตีติ? อามนฺตาฯ ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p>อุปปเตฺตสิเย ปญฺจกฺขเนฺธ อนิรุเทฺธ กิริยา จตฺตาโร ขนฺธา อุปฺปชฺชนฺตีติ? อามนฺตาฯ นวนฺนํ ขนฺธานํ สโมธานํ โหติ, นว ขนฺธา สมฺมุขีภาวํ อาคจฺฉนฺตีติ? น เหวํ วตฺตเพฺพ…เป.… นวนฺนํ ขนฺธานํ สโมธานํ โหติ, นว ขนฺธา สมฺมุขีภาวํ อาคจฺฉนฺตีติ? อามนฺตาฯ ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p>อุปปเตฺตสิเย ปญฺจกฺขเนฺธ อนิรุเทฺธ กิริยาญาณํ อุปฺปชฺชตีติ? อามนฺตาฯ ฉนฺนํ ขนฺธานํ สโมธานํ โหติ, ฉ ขนฺธา สมฺมุขีภาวํ อาคจฺฉนฺตีติ? น เหวํ วตฺตเพฺพ…เป.… ฉนฺนํ ขนฺธานํ สโมธานํ โหติ, ฉ ขนฺธา สมฺมุขีภาวํ อาคจฺฉนฺตีติ? อามนฺตาฯ ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p> อุปปเตฺตสิเย  ปญฺจกฺขเนฺธ นิรุเทฺธ มโคฺค อุปฺปชฺชตีติ? อามนฺตาฯ มโต มคฺคํ ภาเวติ, กาลงฺกโต มคฺคํ ภาเวตีติ? น เหวํ วตฺตเพฺพ…เป.…ฯ</p>

</p>


<h2>๑๐. ทสมวโคฺค</h2>
<h3>(๙๖) ๒. รูปํ มโคฺคติกถา</h3>
<p> มคฺคสมงฺคิสฺส   รูปํ มโคฺคติ? อามนฺตาฯ สารมฺมณํ, อตฺถิ ตสฺส อาวฎฺฎนา อาโภโค สมนฺนาหาโร มนสิกาโร เจตนา ปตฺถนา ปณิธีติ? น เหวํ วตฺตเพฺพ…เป.… นนุ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ หญฺจิ อนารมฺมณํ, นตฺถิ ตสฺส อาวฎฺฎนา…เป.… ปณิธิ; โน จ วต เร วตฺตเพฺพ – ‘‘มคฺคสมงฺคิสฺส รูปํ มโคฺค’’ติฯ</p>


<p>สมฺมาวาจา มโคฺคติ? อามนฺตาฯ สารมฺมณา, อตฺถิ ตาย อาวฎฺฎนา…เป.… ปณิธีติ? น เหวํ วตฺตเพฺพ…เป.… นนุ อนารมฺมณา, นตฺถิ ตาย อาวฎฺฎนา…เป.… ปณิธีติ? อามนฺตาฯ หญฺจิ อนารมฺมณา, นตฺถิ ตาย อาวฎฺฎนา…เป.… ปณิธิ; โน จ วต เร วตฺตเพฺพ – ‘‘สมฺมาวาจา มโคฺค’’ติฯ</p>


<p>สมฺมากมฺมโนฺต  …เป.… สมฺมาอาชีโว มโคฺคติ? อามนฺตาฯ สารมฺมโณ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… นนุ อนารมฺมโณ, นตฺถิ ตสฺส อาวฎฺฎนา…เป.… ปณิธีติ? อามนฺตา ฯ หญฺจิ อนารมฺมโณ, นตฺถิ ตสฺส อาวฎฺฎนา…เป.… ปณิธิ; โน จ วต เร วตฺตเพฺพ – ‘‘สมฺมาอาชีโว มโคฺค’’ติฯ</p>


<p> สมฺมาทิฎฺฐิ มโคฺค, สา จ สารมฺมณา, อตฺถิ ตาย อาวฎฺฎนา…เป.… ปณิธีติ? อามนฺตาฯ สมฺมาวาจา มโคฺค, สา จ สารมฺมณา, อตฺถิ ตาย อาวฎฺฎนา…เป.… ปณิธีติ? น  เหวํ วตฺตเพฺพ …เป.… สมฺมาทิฎฺฐิ มโคฺค, สา จ สารมฺมณา, อตฺถิ ตาย อาวฎฺฎนา…เป.… ปณิธีติ? อามนฺตาฯ สมฺมากมฺมโนฺต…เป.… สมฺมาอาชีโว มโคฺค, โส จ สารมฺมโณ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… สมฺมาสงฺกโปฺป…เป.… สมฺมาวายาโม…เป.… สมฺมาสติ…เป.…ฯ</p>


<p>สมฺมาสมาธิ มโคฺค, โส จ สารมฺมโณ, อตฺถิ ตสฺส อาวฎฺฎนา…เป.… ปณิธีติ? อามนฺตาฯ สมฺมาวาจา มโคฺค, สา จ สารมฺมณา, อตฺถิ ตาย อาวฎฺฎนา…เป.… ปณิธีติ? น  เหวํ วตฺตเพฺพ…เป.… สมฺมาสมาธิ มโคฺค, โส จ สารมฺมโณ, อตฺถิ ตสฺส อาวฎฺฎนา…เป.… ปณิธีติ? อามนฺตาฯ สมฺมากมฺมโนฺต…เป.… สมฺมาอาชีโว มโคฺค, โส จ สารมฺมโณ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>สมฺมาวาจา มโคฺค, สา จ อนารมฺมณา, นตฺถิ ตาย อาวฎฺฎนา…เป.… ปณิธีติ? อามนฺตาฯ สมฺมาทิฎฺฐิ มโคฺค, สา จ อนารมฺมณา, นตฺถิ ตาย อาวฎฺฎนา…เป.… ปณิธีติ? น เหวํ วตฺตเพฺพ…เป.… สมฺมาวาจา มโคฺค, สา จ อนารมฺมณา, นตฺถิ ตาย อาวฎฺฎนา…เป.… ปณิธีติ? อามนฺตาฯ สมฺมาสงฺกโปฺป…เป.… สมฺมาวายาโม… สมฺมาสติ  … สมฺมาสมาธิ มโคฺค, โส จ อนารมฺมโณ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>สมฺมากมฺมโนฺต  …เป.… สมฺมาอาชีโว มโคฺค, โส จ อนารมฺมโณ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ สมฺมาทิฎฺฐิ… สมฺมาสงฺกโปฺป… สมฺมาวายาโม… สมฺมาสติ…เป.… สมฺมาสมาธิ มโคฺค, โส จ อนารมฺมโณ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p> น  วตฺตพฺพํ – ‘‘มคฺคสมงฺคิสฺส รูปํ มโคฺค’’ติ? อามนฺตาฯ นนุ สมฺมาวาจา สมฺมากมฺมโนฺต สมฺมาอาชีโว มโคฺคติ? อามนฺตาฯ หญฺจิ สมฺมาวาจา สมฺมากมฺมโนฺต สมฺมาอาชีโว มโคฺค, เตน วต เร วตฺตเพฺพ – ‘‘มคฺคสมงฺคิสฺส รูปํ มโคฺค’’ติฯ</p>

</p>


<h2>๑๐. ทสมวโคฺค</h2>
<h3>(๙๗) ๓. ปญฺจวิญฺญาณสมงฺคิสฺส มคฺคกถา</h3>
<p> ปญฺจวิญฺญาณสมงฺคิสฺส  อตฺถิ มคฺคภาวนาติ? อามนฺตาฯ นนุ ปญฺจวิญฺญาณา อุปฺปนฺนวตฺถุกา อุปฺปนฺนารมฺมณาติ? อามนฺตาฯ หญฺจิ ปญฺจวิญฺญาณา อุปฺปนฺนวตฺถุกา อุปฺปนฺนารมฺมณา, โน จ วต เร วตฺตเพฺพ – ‘‘ปญฺจวิญฺญาณสมงฺคิสฺส อตฺถิ มคฺคภาวนา’’ติฯ</p>


<p>นนุ ปญฺจวิญฺญาณา ปุเรชาตวตฺถุกา ปุเรชาตารมฺมณา อชฺฌตฺติกวตฺถุกา พาหิรารมฺมณา อสมฺภินฺนวตฺถุกา อสมฺภินฺนารมฺมณา นานาวตฺถุกา นานารมฺมณา  น อญฺญมญฺญสฺส โคจรวิสยํ  ปจฺจนุโภนฺติ, น อสมนฺนาหารา อุปฺปชฺชนฺติ, น อมนสิการา อุปฺปชฺชนฺติ, น อโพฺพกิณฺณา อุปฺปชฺชนฺติ, น อปุพฺพํ อจริมํ อุปฺปชฺชนฺติ, น อญฺญมญฺญสฺส สมนนฺตรา อุปฺปชฺชนฺติ, นนุ ปญฺจวิญฺญาณา อนาโภคาติ? อามนฺตาฯ หญฺจิ ปญฺจวิญฺญาณา อนาโภคา, โน จ วต เร วตฺตเพฺพ – ‘‘ปญฺจวิญฺญาณสมงฺคิสฺส อตฺถิ มคฺคภาวนา’’ติฯ</p>


<p> จกฺขุวิญฺญาณสมงฺคิสฺส อตฺถิ มคฺคภาวนาติ? อามนฺตาฯ จกฺขุวิญฺญาณํ สุญฺญตํ อารพฺภ อุปฺปชฺชตีติ? น เหวํ วตฺตเพฺพ…เป.… จกฺขุวิญฺญาณํ สุญฺญตํ อารพฺภ อุปฺปชฺชตีติ? อามนฺตาฯ จกฺขุญฺจ ปฎิจฺจ สุญฺญตญฺจ อุปฺปชฺชติ จกฺขุวิญฺญาณนฺติ? น เหวํ วตฺตเพฺพ…เป.… จกฺขุญฺจ ปฎิจฺจ สุญฺญตญฺจ อุปฺปชฺชติ จกฺขุวิญฺญาณนฺติ? อามนฺตาฯ ‘‘จกฺขุญฺจ ปฎิจฺจ สุญฺญตญฺจ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺตติ? นตฺถิฯ ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺตติ? อามนฺตาฯ หญฺจิ ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺต, โน จ วต เร วตฺตเพฺพ – ‘‘จกฺขุญฺจ ปฎิจฺจ สุญฺญตญฺจ อุปฺปชฺชติ จกฺขุวิญฺญาณ’’นฺติฯ</p>


<p> จกฺขุวิญฺญาณสมงฺคิสฺส  อตฺถิ มคฺคภาวนาติ? อามนฺตาฯ จกฺขุวิญฺญาณํ อตีตานาคตํ อารพฺภ อุปฺปชฺชตีติ? น เหวํ วตฺตเพฺพ…เป.… จกฺขุวิญฺญาณสมงฺคิสฺส อตฺถิ มคฺคภาวนาติ? อามนฺตาฯ จกฺขุวิญฺญาณํ   ผสฺสํ อารพฺภ…เป.… เวทนํ อารพฺภ… สญฺญํ อารพฺภ  … เจตนํ อารพฺภ… จิตฺตํ อารพฺภ… จกฺขุํ อารพฺภ… กายํ อารพฺภ…เป.… สทฺทํ อารพฺภ…เป.… โผฎฺฐพฺพํ อารพฺภ อุปฺปชฺชตีติ? น เหวํ วตฺตเพฺพ…เป.…ฯ</p>


<p>มโนวิญฺญาณสมงฺคิสฺส อตฺถิ มคฺคภาวนา, มโนวิญฺญาณํ สุญฺญตํ อารพฺภ อุปฺปชฺชตีติ? อามนฺตาฯ จกฺขุวิญฺญาณสมงฺคิสฺส อตฺถิ มคฺคภาวนา, จกฺขุวิญฺญาณํ สุญฺญตํ อารพฺภ อุปฺปชฺชตีติ? น เหวํ วตฺตเพฺพ…เป.… มโนวิญฺญาณสมงฺคิสฺส อตฺถิ มคฺคภาวนา, มโนวิญฺญาณํ อตีตานาคตํ อารพฺภ อุปฺปชฺชตีติ? อามนฺตาฯ จกฺขุวิญฺญาณสมงฺคิสฺส อตฺถิ มคฺคภาวนา, จกฺขุวิญฺญาณํ อตีตานาคตํ อารพฺภ อุปฺปชฺชตีติ? น เหวํ วตฺตเพฺพ…เป.… มโนวิญฺญาณสมงฺคิสฺส อตฺถิ มคฺคภาวนา, มโนวิญฺญาณํ ผสฺสํ อารพฺภ… เวทนํ อารพฺภ…เป.… โผฎฺฐพฺพํ อารพฺภ อุปฺปชฺชตีติ? อามนฺตาฯ จกฺขุวิญฺญาณสมงฺคิสฺส อตฺถิ มคฺคภาวนา, จกฺขุวิญฺญาณํ ผสฺสํ อารพฺภ… เวทนํ อารพฺภ…เป.… โผฎฺฐพฺพํ อารพฺภ อุปฺปชฺชตีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘ปญฺจวิญฺญาณสมงฺคิสฺส อตฺถิ มคฺคภาวนา’’ติ? อามนฺตาฯ นนุ วุตฺตํ ภควตา – ‘‘อิธ, ภิกฺขเว, ภิกฺขุ จกฺขุนา รูปํ ทิสฺวา น นิมิตฺตคฺคาหี โหติ นานุพฺยญฺชนคฺคาหี…เป.… โสเตน สทฺทํ สุตฺวา…เป.… ฆาเนน คนฺธํ ฆายิตฺวา…เป.… ชิวฺหาย รสํ สายิตฺวา…เป.… กาเยน โผฎฺฐพฺพํ ผุสิตฺวา น นิมิตฺตคฺคาหี โหติ นานุพฺยญฺชนคฺคาหี’’ติ!  อเตฺถว สุตฺตโนฺตติ? อามนฺตา ฯ เตน หิ ปญฺจวิญฺญาณสมงฺคิสฺส อตฺถิ มคฺคภาวนาติฯ</p>

</p>


<h2>๑๐. ทสมวโคฺค</h2>
<h3>(๙๘) ๔. ปญฺจวิญฺญาณา กุสลาปิ อกุสลาปีติกถา</h3>
<p> ปญฺจวิญฺญาณา  กุสลาปิ อกุสลาปีติ? อามนฺตาฯ นนุ ปญฺจวิญฺญาณา อุปฺปนฺนวตฺถุกา อุปฺปนฺนารมฺมณาติ? อามนฺตาฯ หญฺจิ ปญฺจวิญฺญาณา อุปฺปนฺนวตฺถุกา  อุปฺปนฺนารมฺมณา, โน จ วต เร วตฺตเพฺพ – ‘‘ปญฺจวิญฺญาณา กุสลาปิ อกุสลาปี’’ติฯ นนุ ปญฺจวิญฺญาณา  ปุเรชาตวตฺถุกา ปุเรชาตารมฺมณา อชฺฌตฺติกวตฺถุกา พาหิรารมฺมณา อสมฺภินฺนวตฺถุกา อสมฺภินฺนารมฺมณา นานาวตฺถุกา นานารมฺมณา น อญฺญมญฺญสฺส โคจรวิสยํ ปจฺจนุโภนฺติ, น อสมนฺนาหารา อุปฺปชฺชนฺติ, น อมนสิการา อุปฺปชฺชนฺติ, น อโพฺพกิณฺณา อุปฺปชฺชนฺติ, น อปุพฺพํ อจริมํ อุปฺปชฺชนฺติ, น อญฺญมญฺญสฺส สมนนฺตรา อุปฺปชฺชนฺติ, นนุ ปญฺจวิญฺญาณา อนาโภคาติ? อามนฺตาฯ หญฺจิ ปญฺจวิญฺญาณา อนาโภคา, โน จ วต เร วตฺตเพฺพ – ‘‘ปญฺจวิญฺญาณา กุสลาปิ อกุสลาปี’’ติฯ</p>


<p> จกฺขุวิญฺญาณํ กุสลนฺติ? อามนฺตาฯ จกฺขุวิญฺญาณํ สุญฺญตํ อารพฺภ อุปฺปชฺชตีติ? น เหวํ วตฺตเพฺพ…เป.… จกฺขุวิญฺญาณํ สุญฺญตํ อารพฺภ อุปฺปชฺชตีติ? อามนฺตาฯ จกฺขุญฺจ ปฎิจฺจ สุญฺญตญฺจ อุปฺปชฺชติ จกฺขุวิญฺญาณนฺติ? น เหวํ วตฺตเพฺพฯ จกฺขุญฺจ ปฎิจฺจ สุญฺญตญฺจ อุปฺปชฺชติ จกฺขุวิญฺญาณนฺติ? อามนฺตาฯ จกฺขุญฺจ ปฎิจฺจ  สุญฺญตญฺจ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺตติ? นตฺถิฯ ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺตติ? อามนฺตา ฯ หญฺจิ ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺต, โน จ วต เร วตฺตเพฺพ – ‘‘จกฺขุญฺจ ปฎิจฺจ สุญฺญตญฺจ อุปฺปชฺชติ จกฺขุวิญฺญาณ’’นฺติฯ</p>


<p> จกฺขุวิญฺญาณํ กุสลมฺปิ อกุสลมฺปีติ? อามนฺตาฯ จกฺขุวิญฺญาณํ อตีตานาคตํ อารพฺภ อุปฺปชฺชตีติ? น เหวํ วตฺตเพฺพ…เป.…ฯ จกฺขุวิญฺญาณํ กุสลมฺปิ อกุสลมฺปีติ? อามนฺตาฯ จกฺขุวิญฺญาณํ ผสฺสํ อารพฺภ…เป.… จิตฺตํ อารพฺภ… จกฺขุํ อารพฺภ…เป.… กายํ อารพฺภ… สทฺทํ อารพฺภ…เป.… โผฎฺฐพฺพํ อารพฺภ อุปฺปชฺชตีติ? น เหวํ วตฺตเพฺพ…เป.…ฯ</p>


<p>มโนวิญฺญาณํ กุสลมฺปิ อกุสลมฺปิ, มโนวิญฺญาณํ สุญฺญตํ อารพฺภ อุปฺปชฺชตีติ? อามนฺตาฯ จกฺขุวิญฺญาณํ กุสลมฺปิ อกุสลมฺปิ, จกฺขุวิญฺญาณํ สุญฺญตํ อารพฺภ อุปฺปชฺชตีติ? น  เหวํ วตฺตเพฺพ…เป.… มโนวิญฺญาณํ กุสลมฺปิ อกุสลมฺปิ, มโนวิญฺญาณํ อตีตานาคตํ อารพฺภ อุปฺปชฺชตีติ? อามนฺตาฯ จกฺขุวิญฺญาณํ กุสลมฺปิ อกุสลมฺปิ, จกฺขุวิญฺญาณํ อตีตานาคตํ อารพฺภ อุปฺปชฺชตีติ? น เหวํ วตฺตเพฺพ…เป.… มโนวิญฺญาณํ กุสลมฺปิ อกุสลมฺปิ, มโนวิญฺญาณํ ผสฺสํ อารพฺภ…เป.… จิตฺตํ อารพฺภ…เป.… กายํ อารพฺภ … สทฺทํ อารพฺภ …เป.… โผฎฺฐพฺพํ อารพฺภ อุปฺปชฺชตีติ? อามนฺตาฯ จกฺขุวิญฺญาณํ กุสลมฺปิ อกุสลมฺปิ, จกฺขุวิญฺญาณํ ผสฺสํ อารพฺภ…เป.… โผฎฺฐพฺพํ อารพฺภ อุปฺปชฺชตีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘ปญฺจวิญฺญาณา กุสลาปิ อกุสลาปี’’ติ? อามนฺตาฯ นนุ วุตฺตํ ภควตา – ‘‘อิธ, ภิกฺขเว, ภิกฺขุ จกฺขุนา  รูปํ ทิสฺวา นิมิตฺตคฺคาหี โหติ…เป.… น นิมิตฺตคฺคาหี โหติ…เป.… โสเตน สทฺทํ สุตฺวา…เป.… กาเยน โผฎฺฐพฺพํ ผุสิตฺวา นิมิตฺตคฺคาหี โหติ…เป.… น นิมิตฺตคฺคาหี โหตี’’ติ! อเตฺถว สุตฺตโนฺตติ? อามนฺตาฯ เตน หิ ปญฺจวิญฺญาณา กุสลาปิ อกุสลาปีติฯ</p>

</p>


<h2>๑๐. ทสมวโคฺค</h2>
<h3>(๙๙) ๕. สาโภคาติกถา</h3>
<p> ปญฺจวิญฺญาณา สาโภคาติ? อามนฺตาฯ นนุ ปญฺจวิญฺญาณา อุปฺปนฺนวตฺถุกา อุปฺปนฺนารมฺมณาติ? อามนฺตาฯ หญฺจิ ปญฺจวิญฺญาณา อุปฺปนฺนวตฺถุกา อุปฺปนฺนารมฺมณา, โน จ วต เร วตฺตเพฺพ – ‘‘ปญฺจวิญฺญาณา สาโภคา’’ติฯ นนุ ปญฺจวิญฺญาณา  ปุเรชาตวตฺถุกา ปุเรชาตารมฺมณา อชฺฌตฺติกวตฺถุกา พาหิรารมฺมณา อสมฺภินฺนวตฺถุกา อสมฺภินฺนารมฺมณา นานาวตฺถุกา นานารมฺมณา น อญฺญมญฺญสฺส โคจรวิสยํ ปจฺจนุโภนฺติ, น อสมนฺนาหารา อุปฺปชฺชนฺติ, น อมนสิการา อุปฺปชฺชนฺติ, น อโพฺพกิณฺณา อุปฺปชฺชนฺติ, น อปุพฺพํ อจริมํ อุปฺปชฺชนฺติ, นนุ ปญฺจวิญฺญาณา น อญฺญมญฺญสฺส สมนนฺตรา อุปฺปชฺชนฺตีติ? อามนฺตาฯ หญฺจิ ปญฺจวิญฺญาณา น อญฺญมญฺญสฺส สมนนฺตรา อุปฺปชฺชนฺติ, โน จ วต เร วตฺตเพฺพ – ‘‘ปญฺจวิญฺญาณา สาโภคา’’ติฯ</p>


<p> จกฺขุวิญฺญาณํ  สาโภคนฺติ? อามนฺตาฯ จกฺขุวิญฺญาณํ สุญฺญตํ อารพฺภ อุปฺปชฺชตีติ? น เหวํ วตฺตเพฺพ…เป.… จกฺขุวิญฺญาณํ สุญฺญตํ อารพฺภ อุปฺปชฺชตีติ? อามนฺตาฯ จกฺขุญฺจ  ปฎิจฺจ สุญฺญตญฺจ อุปฺปชฺชติ จกฺขุวิญฺญาณนฺติ? น เหวํ วตฺตเพฺพ…เป.… จกฺขุญฺจ ปฎิจฺจ สุญฺญตญฺจ อุปฺปชฺชติ จกฺขุวิญฺญาณนฺติ? อามนฺตาฯ ‘‘จกฺขุญฺจ  ปฎิจฺจ สุญฺญตญฺจ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺตติ? นตฺถิ…เป.… ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺตติ? อามนฺตาฯ หญฺจิ ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺต, โน จ วต เร วตฺตเพฺพ – ‘‘จกฺขุญฺจ ปฎิจฺจ สุญฺญตญฺจ อุปฺปชฺชติ จกฺขุวิญฺญาณ’’นฺติฯ</p>


<p>จกฺขุวิญฺญาณํ สาโภคนฺติ? อามนฺตาฯ จกฺขุวิญฺญาณํ  อตีตานาคตํ อารพฺภ อุปฺปชฺชตีติ? น เหวํ วตฺตเพฺพ…เป.… จกฺขุวิญฺญาณํ สาโภคนฺติ? อามนฺตาฯ จกฺขุวิญฺญาณํ ผสฺสํ อารพฺภ…เป.… โผฎฺฐพฺพํ อารพฺภ อุปฺปชฺชตีติ? น เหวํ วตฺตเพฺพ…เป.… มโนวิญฺญาณํ สาโภคํ, มโนวิญฺญาณํ สุญฺญตํ อารพฺภ อุปฺปชฺชตีติ? อามนฺตาฯ จกฺขุวิญฺญาณํ สาโภคํ, จกฺขุวิญฺญาณํ สุญฺญตํ อารพฺภ อุปฺปชฺชตีติ? น เหวํ วตฺตเพฺพ…เป.… มโนวิญฺญาณํ  สาโภคํ, มโนวิญฺญาณํ อตีตานาคตํ อารพฺภ อุปฺปชฺชตีติ? อามนฺตาฯ จกฺขุวิญฺญาณํ สาโภคํ, จกฺขุวิญฺญาณํ อตีตานาคตํ อารพฺภ อุปฺปชฺชตีติ? น เหวํ วตฺตเพฺพ…เป.… มโนวิญฺญาณํ สาโภคํ, มโนวิญฺญาณํ ผสฺสํ อารพฺภ…เป.… โผฎฺฐพฺพํ อารพฺภ อุปฺปชฺชตีติ? อามนฺตาฯ จกฺขุวิญฺญาณํ สาโภคํ, จกฺขุวิญฺญาณํ ผสฺสํ อารพฺภ…เป.… โผฎฺฐพฺพํ อารพฺภ อุปฺปชฺชตีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘ปญฺจวิญฺญาณา สาโภคา’’ติ? อามนฺตาฯ นนุ วุตฺตํ ภควตา – ‘‘อิธ, ภิกฺขเว, ภิกฺขุ จกฺขุนา รูปํ ทิสฺวา นิมิตฺตคฺคาหี โหติ…เป.… น นิมิตฺตคฺคาหี โหติ…เป.… กาเยน โผฎฺฐพฺพํ ผุสิตฺวา นิมิตฺตคฺคาหี โหติ…เป.… น นิมิตฺตคฺคาหี โหตี’’ติ! อเตฺถว สุตฺตโนฺตติ? อามนฺตาฯ เตน หิ ปญฺจวิญฺญาณา สาโภคาติ…เป.…ฯ</p>

</p>


<h2>๑๐. ทสมวโคฺค</h2>
<h3>(๑๐๐) ๖. ทฺวีหิสีเลหิกถา</h3>
<p> มคฺคสมงฺคี   ทฺวีหิ สีเลหิ สมนฺนาคโตติ? อามนฺตาฯ มคฺคสมงฺคี ทฺวีหิ ผเสฺสหิ ทฺวีหิ เวทนาหิ ทฺวีหิ สญฺญาหิ ทฺวีหิ เจตนาหิ ทฺวีหิ จิเตฺตหิ  ทฺวีหิ สทฺธาหิ ทฺวีหิ วีริเยหิ ทฺวีหิ สตีหิ ทฺวีหิ สมาธีหิ ทฺวีหิ ปญฺญาหิ สมนฺนาคโตติ? น เหวํ วตฺตเพฺพ…เป.…ฯ</p>


<p>มคฺคสมงฺคี โลกิเยน สีเลน สมนฺนาคโตติ? อามนฺตาฯ มคฺคสมงฺคี โลกิเยน ผเสฺสน โลกิยาย เวทนาย โลกิยาย ปญฺญาย โลกิยาย เจตนาย โลกิเยน จิเตฺตน โลกิยาย สทฺธาย โลกิเยน วีริเยน โลกิยาย สติยา โลกิเยน สมาธินา โลกิยาย ปญฺญาย สมนฺนาคโตติ? น เหวํ วตฺตเพฺพ…เป.…ฯ</p>


<p>มคฺคสมงฺคี โลกิเยน จ โลกุตฺตเรน จ สีเลน สมนฺนาคโตติ? อามนฺตาฯ มคฺคสมงฺคี  โลกิเยน จ โลกุตฺตเรน จ ผเสฺสน สมนฺนาคโต…เป.… โลกิยาย จ โลกุตฺตราย จ ปญฺญาย สมนฺนาคโตติ? น เหวํ วตฺตเพฺพ…เป.… มคฺคสมงฺคี โลกิเยน สีเลน สมนฺนาคโตติ? อามนฺตาฯ มคฺคสมงฺคี ปุถุชฺชโนติ? น เหวํ วตฺตเพฺพ…เป.…ฯ</p>


<p> มคฺคสมงฺคี โลกิยาย สมฺมาวาจาย สมนฺนาคโตติ? อามนฺตาฯ มคฺคสมงฺคี โลกิยาย สมฺมาทิฎฺฐิยา สมนฺนาคโตติ? น เหวํ วตฺตเพฺพ…เป.… มคฺคสมงฺคี โลกิยาย สมฺมาวาจาย สมนฺนาคโตติ ? อามนฺตาฯ มคฺคสมงฺคี โลกิเยน สมฺมาสงฺกเปฺปน…เป.… โลกิเยน สมฺมาวายาเมน…เป.… โลกิยาย สมฺมาสติยา…เป.… โลกิเยน สมฺมาสมาธินา สมนฺนาคโตติ? น เหวํ วตฺตเพฺพ…เป.… มคฺคสมงฺคี โลกิเยน สมฺมากมฺมเนฺตน…เป.… โลกิเยน สมฺมาอาชีเวน สมนฺนาคโตติ? อามนฺตาฯ มคฺคสมงฺคี โลกิยาย สมฺมาทิฎฺฐิยา…เป.… โลกิเยน สมฺมาสมาธินา สมนฺนาคโตติ? น เหวํ วตฺตเพฺพ…เป.…ฯ</p>


<p>มคฺคสมงฺคี โลกิยาย จ โลกุตฺตราย จ สมฺมาวาจาย สมนฺนาคโตติ? อามนฺตาฯ มคฺคสมงฺคี  โลกิยาย จ โลกุตฺตราย จ สมฺมาทิฎฺฐิยา สมนฺนาคโตติ? น เหวํ วตฺตเพฺพ…เป.… มคฺคสมงฺคี โลกิยาย จ โลกุตฺตราย จ สมฺมาวาจาย สมนฺนาคโตติ? อามนฺตาฯ มคฺคสมงฺคี โลกิเยน จ โลกุตฺตเรน จ สมฺมาสงฺกเปฺปน…เป.… โลกิเยน จ โลกุตฺตเรน จ สมฺมาวายาเมน …เป.… โลกิยาย จ โลกุตฺตราย จ สมฺมาสติยา…เป.… โลกิเยน จ โลกุตฺตเรน จ สมฺมาสมาธินา สมนฺนาคโตติ? น เหวํ วตฺตเพฺพ…เป.…ฯ</p>


<p>มคฺคสมงฺคี  โลกิเยน จ โลกุตฺตเรน จ สมฺมากมฺมเนฺตน…เป.… สมฺมาอาชีเวน สมนฺนาคโตติ? อามนฺตาฯ มคฺคสมงฺคี โลกิยาย จ โลกุตฺตราย จ สมฺมาทิฎฺฐิยา สมนฺนาคโตติ? น เหวํ วตฺตเพฺพ…เป.… มคฺคสมงฺคี โลกิเยน จ โลกุตฺตเรน จ สมฺมาอาชีเวน สมนฺนาคโตติ? อามนฺตา ฯ มคฺคสมงฺคี โลกิเยน จ โลกุตฺตเรน จ สมฺมาสงฺกเปฺปน…เป.… โลกิเยน จ โลกุตฺตเรน จ สมฺมาสมาธินา สมนฺนาคโตติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘มคฺคสมงฺคี ทฺวีหิ สีเลหิ สมนฺนาคโต’’ติ? อามนฺตาฯ โลกิเย สีเล นิรุเทฺธ มโคฺค อุปฺปชฺชตีติ? อามนฺตาฯ ทุสฺสีโล ขณฺฑสีโล ฉินฺนสีโล มคฺคํ ภาเวตีติ? น เหวํ วตฺตเพฺพ …เป.… เตน หิ มคฺคสมงฺคี ทฺวีหิ สีเลหิ สมนฺนาคโตติฯ</p>

</p>


<h2>๑๐. ทสมวโคฺค</h2>
<h3>(๑๐๑) ๗. สีลํ อเจตสิกนฺติกถา</h3>
<p> สีลํ อเจตสิกนฺติ? อามนฺตาฯ รูปํ…เป.… นิพฺพานํ…เป.… จกฺขายตนํ …เป.… กายายตนํ… รูปายตนํ…เป.… โผฎฺฐพฺพายตนนฺติ? น เหวํ วตฺตเพฺพ…เป.… สีลํ อเจตสิกนฺติ? อามนฺตาฯ ผโสฺส อเจตสิโกติ? น เหวํ วตฺตเพฺพ  …เป.… สีลํ อเจตสิกนฺติ? อามนฺตาฯ เวทนา…เป.… สญฺญา…เป.… เจตนา…เป.… สทฺธา…เป.… วีริยํ…เป.… สติ…เป.… สมาธิ…เป.… ปญฺญา อเจตสิกาติ? น เหวํ วตฺตเพฺพ…เป.…ฯ</p>


<p>ผโสฺส เจตสิโกติ? อามนฺตาฯ สีลํ เจตสิกนฺติ? น เหวํ วตฺตเพฺพ…เป.… เวทนา…เป.… สญฺญา…เป.… เจตนา…เป.… สทฺธา…เป.… วีริยํ…เป.… สติ…เป.… สมาธิ…เป.… ปญฺญา เจตสิกาติ? อามนฺตาฯ สีลํ เจตสิกนฺติ? น เหวํ วตฺตเพฺพ…เป.…ฯ</p>


<p> สีลํ อเจตสิกนฺติ? อามนฺตาฯ อนิฎฺฐผลนฺติ? น เหวํ วตฺตเพฺพ…เป.… นนุ อิฎฺฐผลนฺติ? อามนฺตาฯ หญฺจิ อิฎฺฐผลํ, โน จ วต เร วตฺตเพฺพ – ‘‘สีลํ อเจตสิก’’นฺติฯ</p>


<p>สทฺธา  อิฎฺฐผลา, สทฺธา เจตสิกาติ? อามนฺตาฯ สีลํ อิฎฺฐผลํ, สีลํ เจตสิกนฺติ? น เหวํ วตฺตเพฺพ…เป.… วีริยํ…เป.… สติ…เป.… สมาธิ…เป.… ปญฺญา อิฎฺฐผลา, ปญฺญา เจตสิกาติ? อามนฺตาฯ สีลํ อิฎฺฐผลํ, สีลํ เจตสิกนฺติ? น เหวํ วตฺตเพฺพ…เป.…ฯ</p>


<p>สีลํ อิฎฺฐผลํ, สีลํ อเจตสิกนฺติ? อามนฺตา ฯ สทฺธา อิฎฺฐผลา, สทฺธา อเจตสิกาติ? น เหวํ วตฺตเพฺพ…เป.… สีลํ อิฎฺฐผลํ, สีลํ อเจตสิกนฺติ? อามนฺตาฯ วีริยํ…เป.… สติ…เป.… สมาธิ…เป.… ปญฺญา อิฎฺฐผลา, ปญฺญา อเจตสิกาติ? น เหวํ วตฺตเพฺพ…เป.…ฯ</p>


<p> สีลํ อเจตสิกนฺติ? อามนฺตาฯ อผลํ อวิปากนฺติ? น เหวํ วตฺตเพฺพ…เป.… นนุ สผลํ สวิปากนฺติ? อามนฺตาฯ หญฺจิ สผลํ สวิปากํ, โน จ วต เร วตฺตเพฺพ – ‘‘สีลํ อเจตสิก’’นฺติ…เป.…ฯ</p>


<p>จกฺขายตนํ อเจตสิกํ อวิปากนฺติ? อามนฺตาฯ สีลํ อเจตสิกํ อวิปากนฺติ? น  เหวํ วตฺตเพฺพ…เป.… โสตายตนํ…เป.… กายายตนํ  …เป.… รูปายตนํ…เป.… โผฎฺฐพฺพายตนํ อเจตสิกํ อวิปากนฺติ? อามนฺตาฯ สีลํ อเจตสิกํ อวิปากนฺติ? น เหวํ วตฺตเพฺพ…เป.…ฯ</p>


<p>สีลํ อเจตสิกํ สวิปากนฺติ? อามนฺตาฯ จกฺขายตนํ อเจตสิกํ สวิปากนฺติ? น เหวํ วตฺตเพฺพ…เป.… สีลํ อเจตสิกํ สวิปากนฺติ? อามนฺตาฯ โสตายตนํ…เป.… กายายตนํ… รูปายตนํ…เป.… โผฎฺฐพฺพายตนํ อเจตสิกํ สวิปากนฺติ? น เหวํ วตฺตเพฺพ…เป.…ฯ</p>


<p> สมฺมาวาจา อเจตสิกาติ? อามนฺตาฯ สมฺมาทิฎฺฐิ อเจตสิกาติ? น เหวํ วตฺตเพฺพ…เป.… สมฺมาวาจา  อเจตสิกาติ? อามนฺตาฯ สมฺมาสงฺกโปฺป…เป.… สมฺมาวายาโม…เป.… สมฺมาสติ…เป.… สมฺมาสมาธิ อเจตสิโกติ? น เหวํ วตฺตเพฺพ…เป.… สมฺมากมฺมโนฺต…เป.… สมฺมาอาชีโว อเจตสิโกติ? อามนฺตาฯ สมฺมาทิฎฺฐิ อเจตสิกาติ? น เหวํ วตฺตเพฺพ…เป.… สมฺมาอาชีโว อเจตสิโกติ? อามนฺตาฯ สมฺมาสงฺกโปฺป… สมฺมาวายาโม… สมฺมาสติ… สมฺมาสมาธิ อเจตสิโกติ? น เหวํ วตฺตเพฺพ…เป.…ฯ</p>


<p>สมฺมาทิฎฺฐิ เจตสิกาติ? อามนฺตาฯ สมฺมาวาจา เจตสิกาติ? น เหวํ วตฺตเพฺพ…เป.… สมฺมาทิฎฺฐิ เจตสิกาติ? อามนฺตาฯ สมฺมากมฺมโนฺต…เป.… สมฺมาอาชีโว  เจตสิโกติ? น  เหวํ วตฺตเพฺพ…เป.… สมฺมาสงฺกโปฺป…เป.… สมฺมาวายาโม…เป.… สมฺมาสติ…เป.… สมฺมาสมาธิ เจตสิโกติ? อามนฺตาฯ สมฺมาวาจา เจตสิกาติ? น เหวํ วตฺตเพฺพ…เป.… สมฺมาสมาธิ เจตสิโกติ? อามนฺตาฯ สมฺมากมฺมโนฺต…เป.… สมฺมาอาชีโว เจตสิโกติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘สีลํ อเจตสิก’’นฺติ? อามนฺตาฯ สีเล อุปฺปชฺชิตฺวา นิรุเทฺธ ทุสฺสีโล โหตีติ? น เหวํ วตฺตเพฺพฯ เตน หิ สีลํ อเจตสิกนฺติฯ</p>

</p>


<h2>๑๐. ทสมวโคฺค</h2>
<h3>(๑๐๒) ๘. สีลํ น จิตฺตานุปริวตฺตีติกถา</h3>
<p> สีลํ   น จิตฺตานุปริวตฺตีติ? อามนฺตาฯ รูปํ… นิพฺพานํ… จกฺขายตนํ…เป.… โผฎฺฐพฺพายตนนฺติ? น เหวํ วตฺตเพฺพ…เป.… สีลํ น จิตฺตานุปริวตฺตีติ? อามนฺตาฯ ผโสฺส น จิตฺตานุปริวตฺตีติ? น เหวํ วตฺตเพฺพ…เป.… สีลํ น จิตฺตานุปริวตฺตีติ? อามนฺตาฯ เวทนา…เป.… สญฺญา… เจตนา… สทฺธา… วีริยํ… สติ… สมาธิ…เป.… ปญฺญา น จิตฺตานุปริวตฺตีติ? น เหวํ วตฺตเพฺพ…เป.…ฯ</p>


<p>ผโสฺส จิตฺตานุปริวตฺตีติ? อามนฺตาฯ สีลํ จิตฺตานุปริวตฺตีติ? น เหวํ วตฺตเพฺพ…เป.… เวทนา…เป.… สญฺญา… เจตนา … สทฺธา… วีริยํ… สติ… สมาธิ…เป.… ปญฺญา จิตฺตานุปริวตฺตีติ? อามนฺตาฯ สีลํ จิตฺตานุปริวตฺตีติ? น เหวํ วตฺตเพฺพ…เป.…ฯ</p>


<p> สมฺมาวาจา น จิตฺตานุปริวตฺตีติ? อามนฺตาฯ สมฺมาทิฎฺฐิ น จิตฺตานุปริวตฺตีติ? น เหวํ วตฺตเพฺพ…เป.… สมฺมาวาจา น จิตฺตานุปริวตฺตีติ? อามนฺตาฯ สมฺมาสงฺกโปฺป… สมฺมาวายาโม… สมฺมาสติ…เป.… สมฺมาสมาธิ น จิตฺตานุปริวตฺตีติ? น เหวํ วตฺตเพฺพ…เป.…ฯ</p>


<p>สมฺมากมฺมโนฺต…เป.… สมฺมาอาชีโว น จิตฺตานุปริวตฺตีติ? อามนฺตา ฯ สมฺมาทิฎฺฐิ น จิตฺตานุปริวตฺตีติ? น เหวํ วตฺตเพฺพ…เป.… สมฺมาอาชีโว น จิตฺตานุปริวตฺตีติ ? อามนฺตาฯ สมฺมาสงฺกโปฺป… สมฺมาวายาโม… สมฺมาสติ…เป.… สมฺมาสมาธิ น จิตฺตานุปริวตฺตีติ? น เหวํ วตฺตเพฺพ…เป.…ฯ</p>


<p>สมฺมาทิฎฺฐิ จิตฺตานุปริวตฺตีติ? อามนฺตาฯ สมฺมาวาจา จิตฺตานุปริวตฺตีติ? น เหวํ วตฺตเพฺพ…เป.… สมฺมาทิฎฺฐิ จิตฺตานุปริวตฺตีติ? อามนฺตาฯ สมฺมากมฺมโนฺต…เป.… สมฺมาอาชีโว จิตฺตานุปริวตฺตีติ? น เหวํ วตฺตเพฺพ…เป.…ฯ</p>


<p>สมฺมาสงฺกโปฺป  … สมฺมาวายาโม… สมฺมาสติ…เป.… สมฺมาสมาธิ จิตฺตานุปริวตฺตีติ? อามนฺตาฯ สมฺมาวาจา จิตฺตานุปริวตฺตีติ? น เหวํ วตฺตเพฺพ…เป.… สมฺมาสมาธิ จิตฺตานุปริวตฺตีติ? อามนฺตาฯ สมฺมากมฺมโนฺต…เป.… สมฺมาอาชีโว จิตฺตานุปริวตฺตีติ ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘สีลํ น จิตฺตานุปริวตฺตี’’ติ? อามนฺตาฯ สีเล อุปฺปชฺชิตฺวา นิรุเทฺธ ทุสฺสีโล โหตีติ? น เหวํ วตฺตเพฺพฯ เตน หิ สีลํ น จิตฺตานุปริวตฺตีติฯ</p>

</p>


<h2>๑๐. ทสมวโคฺค</h2>
<h3>(๑๐๓) ๙. สมาทานเหตุกถา</h3>
<p> สมาทานเหตุกํ  สีลํ วฑฺฒตีติ? อามนฺตาฯ สมาทานเหตุโก ผโสฺส วฑฺฒติ, เวทนา วฑฺฒติ, สญฺญา วฑฺฒติ, เจตนา วฑฺฒติ, จิตฺตํ วฑฺฒติ, สทฺธา วฑฺฒติ, วีริยํ วฑฺฒติ, สติ วฑฺฒติ, สมาธิ วฑฺฒติ, ปญฺญา วฑฺฒตีติ? น เหวํ วตฺตเพฺพ…เป.…ฯ</p>


<p>สมาทานเหตุกํ สีลํ วฑฺฒตีติ? อามนฺตาฯ ลตา วิย วฑฺฒติ, มาลุวา วิย วฑฺฒติ, รุโกฺข วิย วฑฺฒติ, ติณํ วิย วฑฺฒติ, มุญฺชปุโญฺช วิย วฑฺฒตีติ? น เหวํ วตฺตเพฺพ…เป.…ฯ</p>


<p> สมาทานเหตุกํ สีลํ วฑฺฒตีติ? อามนฺตาฯ สีลํ สมาทิยิตฺวา กามวิตกฺกํ วิตเกฺกนฺตสฺส พฺยาปาทวิตกฺกํ วิตเกฺกนฺตสฺส วิหิํสาวิตกฺกํ วิตเกฺกนฺตสฺส สีลํ วฑฺฒตีติ? อามนฺตาฯ ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ  โหตีติ? น เหวํ วตฺตเพฺพ…เป.… ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ โหตีติ ? อามนฺตาฯ กุสลากุสลา  สาวชฺชานวชฺชา หีนปณีตา กณฺหสุกฺกสปฺปฎิภาคา ธมฺมา สมฺมุขีภาวํ อาคจฺฉนฺตีติ? น เหวํ วตฺตเพฺพ…เป.…ฯ</p>


<p>กุสลากุสลา สาวชฺชานวชฺชา หีนปณีตา กณฺหสุกฺกสปฺปฎิภาคา ธมฺมา สมฺมุขีภาวํ อาคจฺฉนฺตีติ? อามนฺตาฯ นนุ วุตฺตํ ภควตา – ‘‘จตฺตาริมานิ, ภิกฺขเว, สุวิทูรวิทูรานิ! กตมานิ จตฺตาริ? นภญฺจ, ภิกฺขเว, ปถวี จ – อิทํ ปฐมํ สุวิทูรวิทูรํ…เป.… ตสฺมา สตํ ธโมฺม อสพฺภิ อารกา’’ติฯ อเตฺถว สุตฺตโนฺตติ? อามนฺตา ฯ เตน หิ น วตฺตพฺพํ – ‘‘กุสลากุสลา สาวชฺชานวชฺชา หีนปณีตา กณฺหสุกฺกสปฺปฎิภาคา ธมฺมา สมฺมุขีภาวํ อาคจฺฉนฺตี’’ติฯ</p>


<p> น วตฺตพฺพํ – ‘‘สมาทานเหตุกํ สีลํ วฑฺฒตี’’ติ? อามนฺตาฯ นนุ วุตฺตํ ภควตา – ‘‘อารามโรปา วนโรปา…เป.… ธมฺมฎฺฐา สีลสมฺปนฺนา เต ชนา สคฺคคามิโน’’ติฯ อเตฺถว สุตฺตโนฺตติ? อามนฺตาฯ เตน หิ สมาทานเหตุกํ สีลํ วฑฺฒตีติฯ</p>

</p>


<h2>๑๐. ทสมวโคฺค</h2>
<h3>(๑๐๔) ๑๐. วิญฺญตฺติ สีลนฺติกถา</h3>
<p> วิญฺญตฺติ สีลนฺติ? อามนฺตาฯ ปาณาติปาตา เวรมณีติ? น เหวํ วตฺตเพฺพ…เป.… อทินฺนาทานา เวรมณีติ? น เหวํ วตฺตเพฺพ…เป.… กาเมสุมิจฺฉาจารา เวรมณีติ? น เหวํ วตฺตเพฺพ  …เป.… มุสาวาทา เวรมณีติ? น เหวํ วตฺตเพฺพ…เป.… สุราเมรยมชฺชปมาทฎฺฐานา เวรมณีติ? น เหวํ วตฺตเพฺพ…เป.…ฯ</p>


<p>อภิวาทนํ สีลํ, ปจฺจุฎฺฐานํ สีลํ, อญฺชลิกมฺมํ สีลํ, สามีจิกมฺมํ สีลํ, อาสนาภิหาโร  สีลํ, เสยฺยาภิหาโร สีลํ, ปาโททกาภิหาโร สีลํ, ปาทกถลิกาภิหาโร สีลํ, นฺหาเน ปิฎฺฐิปริกมฺมํ สีลนฺติ? อามนฺตา ฯ ปาณาติปาตา เวรมณีติ? น เหวํ วตฺตเพฺพ…เป.… สุราเมรยมชฺชปมาทฎฺฐานา เวรมณีติ? น เหวํ วตฺตเพฺพ…เป.…ฯ</p>


<p> น  วตฺตพฺพํ – ‘‘วิญฺญตฺติ สีล’’นฺติ? อามนฺตาฯ ทุสฺสิลฺยนฺติ? น เหวํ วตฺตเพฺพ…เป.… เตน หิ วิญฺญตฺติ สีลนฺติฯ</p>

</p>


<h2>๑๐. ทสมวโคฺค</h2>
<h3>(๑๐๕) ๑๑. อวิญฺญตฺติ ทุสฺสิลฺยนฺติกถา</h3>
<p> อวิญฺญตฺติ ทุสฺสิลฺยนฺติ? อามนฺตาฯ ปาณาติปาโตติ? น เหวํ วตฺตเพฺพ…เป.… อทินฺนาทานนฺติ? น เหวํ วตฺตเพฺพ…เป.… กาเมสุมิจฺฉาจาโรติ? น เหวํ วตฺตเพฺพ…เป.… มุสาวาโทติ? น เหวํ วตฺตเพฺพ…เป.… สุราเมรยมชฺชปมาทฎฺฐานนฺติ? น เหวํ วตฺตเพฺพ…เป.…ฯ</p>


<p>ปาปกมฺมํ สมาทิยิตฺวา ทานํ ททนฺตสฺส ปุญฺญญฺจ อปุญฺญญฺจ อุโภ วฑฺฒนฺตีติ? น เหวํ วตฺตเพฺพ…เป.… ปุญฺญญฺจ อปุญฺญญฺจ อุโภ วฑฺฒนฺตีติ? อามนฺตา ฯ ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.… ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ โหตีติ? อามนฺตาฯ กุสลากุสลา  สาวชฺชานวชฺชา หีนปณีตา กณฺหสุกฺกสปฺปฎิภาคา ธมฺมา สมฺมุขีภาวํ อาคจฺฉนฺตีติ? น เหวํ วตฺตเพฺพ…เป.…ฯ</p>


<p>กุสลากุสลา สาวชฺชานวชฺชา หีนปณีตา กณฺหสุกฺกสปฺปฎิภาคา ธมฺมา สมฺมุขีภาวํ อาคจฺฉนฺตีติ? อามนฺตาฯ นนุ  วุตฺตํ ภควตา – ‘‘จตฺตาริมานิ, ภิกฺขเว, สุวิทูรวิทูรานิ ! กตมานิ จตฺตาริ? นภญฺจ, ภิกฺขเว, ปถวี จ – อิทํ ปฐมํ สุวิทูรวิทูรํ…เป.… ตสฺมา สตํ ธโมฺม อสพฺภิ อารกา’’ติฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘กุสลากุสลา สาวชฺชานวชฺชา หีนปณีตา กณฺหสุกฺกสปฺปฎิภาคา ธมฺมา สมฺมุขีภาวํ อาคจฺฉนฺตี’’ติฯ</p>


<p> น วตฺตพฺพํ – ‘‘อวิญฺญตฺติ ทุสฺสิลฺย’’นฺติ? อามนฺตาฯ นนุ ปาปกมฺมํ สมาทิโนฺน อาสีติ? อามนฺตาฯ หญฺจิ ปาปกมฺมํ สมาทิโนฺน อาสิ, เตน วต เร วตฺตเพฺพ – ‘‘อวิญฺญตฺติ ทุสฺสิลฺย’’นฺติฯ</p>

</p>

</p>


<p>ตสฺสุทฺทานํ –</p>


<p>อุปปเตฺตสิเย  ปญฺจกฺขเนฺธ อนิรุเทฺธ กิริยา ปญฺจกฺขนฺธา อุปฺปชฺชนฺติ, มคฺคสมงฺคิสฺส รูปํ มโคฺค, ปญฺจวิญฺญาณสมงฺคิสฺส อตฺถิ มคฺคภาวนา, ปญฺจวิญฺญาณา กุสลาปิ อกุสลาปิ, ปญฺจวิญฺญาณา สาโภคา, มคฺคสมงฺคี ทฺวีหิ สีเลหิ สมนฺนาคโต, สีลํ อเจตสิกํ, สีลํ น จิตฺตานุปริวตฺติ, สมาทานเหตุกํ สีลํ  วฑฺฒตีติ, วิญฺญตฺติสีลํ อวิญฺญตฺติ ทุสฺสิลฺยนฺติฯ</p>

</p>


<p>ตสฺสุทฺทานํ –</p>


<p>นิยามสงฺคหคตานิสํสตา จ นิโรโธติ ฯ</p>





