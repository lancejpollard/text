  
།རྒྱ་གར་སྐད་དུ། པྲ་ཏྱ་ས་མུཏྤ་ད་སྱ་ནཱ་མ་རཀྵ། བོད་  
སྐད་དུ། རྟེན་ཅིང་འབྲེལ་པར་འབྱུང་བའི་སྲུང་བ་ཞེས་བྱ་བ། དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །བདེ་གཤེགས་མཐུ་དང་སེམས་ཅན་ལས། །བསམ་གྱིས་མི་ཁྱད་པར་བཤད་པས། །དེ་བཞིན་རྟེན་འབྲེལ་ནུས་པའི་མཐུ། །བསམ་གྱིས་མི་ཁྱབ་པ་ཡིན་པས། །  
གནོད་བྱེད་རྣམས་ཀྱི་དགྲར་གྱུར་པ། །མདོར་བསྡུས་བདག་གིས་བཤད་པར་བྱ། །སྲུང་བྱེད་རྣམ་རྒྱལ་ཨ་རུ་ར། །བཅངས་སམ་ལུས་ལ་བརྟེན་པ་ཡིས། །མར་མེའི་སྣང་བས་མུན་སེལ་ལྟར། །ཕྱོགས་སུ་གནས་པར་མི་ནུས་སོ། །དོན་ཀུན་གྲུབ་བྱེད་ནོར་བུ་དང། །དེ་བཞིན་ཚེ་  
བསྲིང་ནོར་བུ་དང། །ཨིནྡྲ་ནཱི་ལ་སྤུར་ལོང་དང། །རིན་ཆེན་ནོར་བུ་སྣ་ཚོགས་ནོར། །གང་ཞིག་ལུས་ལ་འཆང་བྱེད་པ། །ནོར་བུའི་མཐུ་ནི་བསམ་མི་ཁྱབ། །ཉི་མ་ཤར་སར་གྲིབ་མི་གནས། །དེ་བཞིན་གདོན་དེ་མི་གནས་སོ། །བདེ་གཤེགས་དགྲ་བཅོམ་བྱང་ཆུབ་སེམས། །དེ་  
  
།མཆོད་ཅིང་བཅངས་པ་ཙམ་གྱིས་ནི། །ཞེ་སྡང་ཞི་ནས་མཆོད་བྱེད་འགྱུར། །ལྔ་བརྒྱ་སྟོང་དུ་ལོན་པ་ཡི། །རྨང་གི་སའམ་ཐབ་ཀྱིས། །སྔགས་བཏབ་བསྐུས་པ་ཙམ་གྱིས་ནི། །དཔག་ཚད་བྱེ་བ་བརྒྱ་རུ་འབྲོས། །དུག་དགྲའི་མཁྲིས་པ་མ་རུལ་བ། །  
མན་ངག་གིས་ནི་བརྟེན་བྱས་ན། །ཀླུ་ཡི་རྒྱལ་པོ་འཇོག་པོ་ཡིས། །བཟུང་བ་ཡང་ནི་གཏོང་བར་འགྱུར། །གསེར་ཆུ་དངུལ་ཆུ་མུ་ཟི་ཡི། །བཅུད་ལེན་ལ་སོགས་སྦྱོར་བས་ནི། །གདོན་དེ་ཉེ་བར་མི་འགྱུར་རོ། །འདི་ལ་མ་དང་རིགས་མ་ཡིན། །འབྲས་བུ་གསུམ་དང་བཧྲྀ་ངག་ར། །སྦྲང་རྩི་  
མར་དང་ལྡན་པ་དང། །སྣ་ཚོགས་པ་ཡི་སྨན་རྣམས་ཀྱི། །ནུས་པ་བརྗོད་ཀྱིས་མི་ལང་བས། །རྟག་ཏུ་གོམས་པར་བྱས་པས་ནི། །གདོན་དེ་བཟློག་པར་འགྱུར་བ་ཡིན། །ག་པུར་ལ་སོགས་བདུད་རྩི་ལྔ། །རྒྱུན་དུ་ལུས་ལ་བསྟེན་པ་ཡིས། །གདོན་དེ་ཕྱོགས་སུ་མི་ཉེའོ། །  
འདི་ཡི་ནུས་པ་བསམ་མི་ཁྱབ། །ག་པུར་ཛཱ་ཏི་ཙནྡན་དང། །གླ་རྩི་གུར་གུམ་དྲི་ལྔ་ནི། །རྟག་ཏུ་ལུས་ལ་བརྟེན་པ་ཡིས། །ཚོར་བ་ཙམ་གྱིས་བྱེ་བར་འབྲོས། །གུ་གུལ་ལ་སོགས་སྦྱར་བའི་སྤོས། །བཅངས་སམ་བདུགས་པ་ཙམ་གྱིས་ནི། །ཀླད་པ་འགས་ཤིང་འཐོམས་གྱུར་  
པས༑ །སྐད་ཅིག་ཙམ་ཡང་མི་གནས་སོ། །གསུམ་ལྔ་བདུན་དགུ་ལོན་པ་ཡི། །ཤིན་ཏུ་སྐྱུར་བའི་སྦྱོར་བ་ཡིས། །མེ་ཡི་ཕུང་པོའི་རྩེ་མོ་ལ། །སྦྲང་བུ་ལ་སོགས་མི་གནས་ལྟར། །ཤིན་ཏུ་འཇིགས་པས་འབྲོས་པར་འགྱུར། །སྦྱོར་བ་འདི་ནི་བསྔགས་པ་ཡིན། །དགུ་གསུམ་  
ཉི་ཤུ་ལྔ་བཅུ་གཅིག་བརྒྱ་ལ་སོགས་པ་ལོན་པ་ཡིན། །རྩི་མར་གྱི་ནི་འཁྲུ་སྨན་བཞིན། །མོད་ལ་དེ་ནི་འབྱུང་འགྱུར་རོ། །ཟླ་བའི་ཤེལ་ལས་ཆུ་འབྱུང་དང། །ཉི་མའི་ཤེལ་ལས་མེ་འབྱུང་བ། །མི་རིགས་པར་ནི་སྨྲ་མིན་པས། །དེ་བཞིན་སྣ་ཚོགས་རྟེན་འབྲེལ་མཐུ། །མེད་པ་  
རུ་ནི་མི་སྨྲའོ། །མཐུ་ནི་མངོན་དུ་འབྱུང་བས་ན། །མ་དད་པ་ནི་རིགས་མེད་པས། །དེ་ལ་ཡིད་ཆེས་བརྟན་པར་བཟུང། །རྟེན་འབྲེལ་སྦྱོར་བ་བཅུ་གཉིས་ལ། །དད་པས་བླ་མ་མཉེས་བྱས་ཏེ། །མན་ངག་རིམ་པ་བླང་བར་བྱ། །མཉེས་པ་ཡིས་ནི་གཞན་དུ་མིན། །རྟེན་འབྲེལ་  
  
༄༅། །ནུས་པ་བརྗོད་མི་ལང། །རང་ཉིད་ཀྱིས་མཐོང་འགའ་ཙམ་སྨྲས། །འདི་ལ་དགེ་རྩ་ཅི་ཡོད་པས། །གདུག་པ་རྣམས་ནི་སྲུང་བྱེད་ཤོག་རྟེན་ཅིང་འབྲེལ་པར་འབྱུང་བའི་སྲུང་བ་ཞེས་བྱ་བ། ནམ་གྲུའི་རིགས་ལས་བྱུང་བ། དངོས་གྲུབ་བརྙེས་པ་ཛཱ་བ་  
རིའི་ཞལ་སྔ་ནས་མཛད་པ་རྫོགས་སོ།། །།པཎྜི་ཏ་དེ་བ་པཱུ་རྞ་མ་ཏི་དང། ལོ་ཙཱ་བ་ཤེའུ་བཛྲ་དེ་བའི་འགྱུར།།  
  
  
