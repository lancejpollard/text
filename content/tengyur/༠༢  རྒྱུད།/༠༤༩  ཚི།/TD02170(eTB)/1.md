  
།རྒྱ་གར་སྐད་དུ། མ་ཧཱ་ཡ་ཀྵ་སེ་ན་པ་ཏི་ནཱི་ལཱཾ་བ་ར་དྷ་ར་བཛྲ་པཱ་ཎི་སཱ་  
དྷ་ནཾ༑ །བོད་སྐད་དུ། གནོད་སྦྱིན་གྱི་སྡེ་དཔོན་ཆེན་པོ་ལག་ན་རྡོ་རྗེ་གོས་སྔོན་པོ་ཅན་གྱི་སྒྲུབ་ཐབས། དཀོན་མཆོག་གསུམ་ལ་ཕྱག་འཚལ་ལོ། །རྡོ་རྗེ་མཁའ་འགྲོའི་རྒྱུད་དག་ལ། །བརྟེན་ནས་ནང་གི་སྒྲུབ་ཐབས་འདི། །བདག་གིས་དྲན་ཕྱིར་བཤད་པར་བྱ། །ལྷ་ཡི་རྣལ་འབྱོར་ཡུད་ཙམ་  
བསམ༑ །རང་གི་སྙིང་གར་ཟླ་དཀྱིལ་བསམ། །དེ་ཡི་སྟེང་དུ་ཧཱུཾ་ཡིག་བསམ། །ཧཱུཾ་ལས་འོད་ཟེར་འཕྲོས་པ་ལས། །ཕྱི་ནང་གསལ་ནས་འོད་ཟེར་འཕྲོས། །བླ་མ་དང་ནི་གོས་སྔོན་ཅན། །དཀོན་མཆོག་ལ་སོགས་སྤྱན་དྲངས་ནས། །ཕྱག་འཚལ་མཆོད་ཅིང་བཤགས་པ་དང། །རྗེས་སུ་  
  
།སྐྱབས་གསོལ་ལུས་དབུལ་དགེ་རྩ་བསྔོ། །ཚད་མེད་བཞི་ཡང་བསྒོམ་པར་བྱ། །དེ་ནས་སྟོང་པའི་ཏིང་འཛིན་བསྒོམས། །དེ་ལ་འོད་ཕུང་ཚུལ་དུ་བདག་རང་ཉིད། །དེ་ཡི་ནང་ན་ཧཱུཾ་གནས་ལ། །དེ་ལས་ཙཾ་འཕྲོས་འཁོར་ལོར་གྱུར། །ལྟེ་བར་ཉིད་  
བསམས་ཧཱུཾ་དེ་ཉིད། །དེ་ལས་གནོད་མཛེས་རྒྱལ་པོར་གྱུར། །དེ་ཡི་ཧཱུཾ་གི་འཕྲོ་འདུ་ཡིས། །ཁྲོ་བོ་ཆེན་པོ་བཅུ་རུ་གྱུར། །ཧཱུཾ་བཞིའི་གསང་སྔགས་བརྗོད་པ་ཡིས། །ཁྲོ་བཅུའི་སྤྲུལ་པས་གདུག་པ་བཀུག། །སྐུ་གསུང་ཐུགས་ཀྱི་ཕུར་བུས་གདབ། །བཏུལ་ཞིང་སྦྱངས་ནས་ནམ་མཁར་གྱུར། །དེ་ནས་  
ཧཱུཾ་གི་འཕྲོ་འདུ་ཡིས། །རྡོ་རྗེ་གུར་དང་རབ་དང། །དྲ་བ་ཉིད་དུ་གྱུར་པའོ། །ཧཱུཾ་གི་འཕྲོ་འདུས་སླར་ལ་ཞུ། །སྟོང་པ་ཉིད་ལས་འོད་སྤུང་བྱུང། །དེ་ལས་ཉི་ཟླ་ཁ་སྦྱར་གྱུར། །ཨཱ་ལི་ཀཱ་ལིས་ཉི་ཟླ་བརྒྱན། །དབུས་སུ་ཨ་དང་ཧཱུཾ་སྦྱར་ཏེ། །ཁ་དོག་དཀར་དམར་ཉིད་དུ་བལྟ། །འོད་ཟེར་དཀར་དམར་འཕྲོ་འདུ་  
ལས༑ །ཞུ་བས་རྡོ་རྗེ་པདྨར་གྱུར། །པད་སྟེང་རྡོ་རྗེ་རྐང་ནུབ་ཙམ། །ལྟེ་བ་གཉིས་ལ་སྙིང་པོས་བསྐོར། །དེ་གཉིས་ལས་ནི་ཐུགས་དང་གསུང། །གཉི་གས་སྐུ་བསྡུས་ཕྱིན་གྱིས་བརླབ། །དེ་ཉིད་འོད་དུ་ཞུ་བ་ལས། །རྡོ་རྗེ་ལས་ནི་ཁྲོ་བོར་གྱུར། །པདྨ་ལས་ནི་ཁྲོ་མོར་གྱུར། །ཁྲོ་བོ་རྡོ་རྗེ་གོས་སྔོན་ཅན།།  
སྐུ་མདོག་མཐིང་ནག་ཞལ་གཅིག་པ། །ཕྱག་གཉིས་རྡོ་རྗེ་དྲིལ་བུ་བསྣམས། །མཆེ་བ་གཙིགས་པས་འདོད་དགུར་གྱུར། །ཞབས་གཉིས་བརྐྱང་བསྐུམ་འཁྲིལ་བའི་ཚུལ། །གཡོན་དུ་རྡོ་རྗེ་ཁྲོ་མོ་ནི། །སྐུ་མདོག་ལྗང་དམར་ཞལ་གཅིག་མ། །ཕྱག་གཡས་རྡོ་རྗེ་གྲི་གུག་གཙོ་ལ་འཁྱུད། །གཡོན་པ་  
བྷ་ན་དམར་གཙོ་ལ་སྟོབ། །གཉིས་མེད་འཁྲིལ་པའི་ཚུལ་བསྒོམས་ནས། །ཡེ་ཤེས་སེམས་དཔའི་སྤྱན་དྲངས་ཏེ། །ཕྱི་ནང་བདུད་རྩི་མཆོད་ནས་བསྟིམ། །འོད་ཟེར་འཕྲོ་འདུ་བྱིན་གྱིས་བརླབ། །དེ་བཞིན་ཁྲོ་ཆུང་ལུས་བྱིན་བརླབ། །དབང་བསྐུར་བས་ནི་མི་བསྐྱོད་འགྱུར། །དེ་ལྟར་བསྒོམས་ནས་  
བཟླས་པ་བྱ། །དེ་སྟེང་ཡེ་ཤེས་སེམས་དཔའ་ཡི། །མཚན་མ་ལ་སོགས་བསྒོམས་ནས་སུ། །ཐུགས་ཀར་འཁོར་རམ་ཡུལ་འཁོར་པ། །འོད་ཟེར་ལ་ནི་ཡིག་འབྲུ་བསྐྱོན། །མ་གསལ་བར་དུ་བསྒོམ་པར་བྱ། །དེ་ལྟར་རབ་འབྲིང་ཐ་མ་ཡིས། །འབུམ་མམ་ཉིས་འབུམ་སུམ་འབུམ་  
  
༄༅། །འགྲུབ། །ཐེ་ཚོམ་མེད་ན་དངོས་གྲུབ་འགྲུབ། །དམ་ཚིག་ཉམས་སམ་སྡིག་ཆེ་བས། །སྦྱིན་སྲེག་ལ་སོགས་མང་དུ་བྱ། །མཚན་མ་གསུམ་མ་མ་ནུས་པ་བརྟག། །དེ་ལྟར་བྱུང་ན་སྒྲུབ་པ་བརྩམ། །སྟོན་དུ་བསྙེན་པའི་ཆོ་གའོ། །སྒྲུབ་པའི་རིམ་པ་བསྟན་པ་ནི། །མཁའ་  
འགྲོ་འདུ་བའི་གནས་ཕྱིན་ལ། །དཀྱིལ་འཁོར་གྲུ་གསུམ་ནག་པོར་བྱ། །རྡོ་རྗེ་གྲི་གུག་ནང་དུ་སྟེ། །བར་དུ་མེ་རི་གཏང་བར་བྱ། །གཞུ་དང་དགྲ་སྟ་མདུང་དང་གསུམ། །མེ་རིའི་ཟུར་ནས་གཏང་བར་བྱ། །ཚུབ་མ་དུར་ཁྲོད་སོལ་བ་དང། །བདུད་རྩི་བག་ཟན་གཟུགས་བརྙན་བྱ། །སྙིང་གར་  
གྲུ་གསུམ་གཟུགས་བརྙན་གཞུག་ཁ་བཅད་སེང་ལྡེང་ཕུར་ལ་བཏོད། །མཚན་ལྡན་ཀ་པཱ་ལ་རུ་ནི། །བདུད་རྩི་ལྔ་དང་ཤ་ལྔས་དགང། །དེ་ནི་གོས་སྔོན་ཉིད་ལ་མཆོད། །ལྕགས་ཀྱི་གྲུ་གསུམ་ནང་དུ་ནི། །བདུད་རྩི་ཤ་ལྔ་ཁྲག་གསུམ་དགང། །དེ་ནི་ནག་པོའི་གཏོར་གཏའོ། །  
རྣེལ་གྲེའི་སྣོད་དུ་དུག་གཏོར་བསགས། །ཕྱེ་མ་གསུམ་དང་ཡུངས་ཀར་གདབ། །སློབ་དཔོན་སློབ་མ་གཉིས་ཀ་ཡང། །གོས་སྔོན་གོས་ནག་རྒྱན་ཆ་བགོ། །རཀྵ་རུས་པའི་ཕྲེང་བ་བགྲང། །ནུབ་དང་ལྷོ་རུ་ཁ་བལྟས་ཏེ། །བསྐྱེད་པའི་རིམ་པ་ཚུལ་བཞིན་བསྒོམ། །ཐུན་མོང་སྔགས་དང་ཁྱད་  
པར་སྔགས། །དྒྲའམ་འབྱུང་པོ་ཀླུ་རྣམས་ལ། །བཟླས་པས་གསང་བའི་རིམ་པ་བརྩམ། །སྙིང་གའི་མཚན་མ་ལ་སོགས་གསལ། །ལྕེ་ནི་ཧཱུཾ་གི་རྡོ་རྗེར་བསྒྱུར། །འོད་ཟེར་དཀར་དམར་འཕྲོས་པ་ལས། །དེ་ལ་ཁྲོ་ཚོགས་བྱུང་བས་དགུག་ཡང་ན་མགོན་པོ་བསྐུལ་པས་བསམ། །ཁྲི་ཡི་  
བར་དུ་བཟླས་ནས་ནི། །ཐུན་བར་དུ་ནི་ཕྱེ་མ་གསུམ། །མགོན་པོས་ལས་ཀྱི་གཏོར་མར་གདབ། །ཡུངས་ཀར་གོས་སྔོན་ཅན་གྱིས་སོ། །ཕྱེ་མ་དུག་ནག་འོད་ཟེར་དགང། །ཡུངས་ཀར་ཁྲོ་ཆུང་ཉིད་དུ་སྤྲོ། །རྟགས་བྱུང་ནས་ནི་གཟུགས་བརྙན་གཞུག་དེ་ནས་སྒྲུབ་ཁང་ཐེམ་རྩ་རུ།།  
གྲུ་གསུམ་ནག་པོའི་བྲུབ་ཁུང་དུ། །དེ་ཉིད་བཅུག་ལ་ཁ་བཅད་རི་རབ་བྲི། །དེ་སྟེང་མནན་ཞིང་སྟང་སྟབས་བྱ། །དེ་ནི་མནན་པའི་སྦྱོར་བའོ། །ཕུར་བུས་གདབ་ཅིང་གྲི་གུག་གཏུབ། །དེ་ནས་གྲུ་གསུམ་གཏོར་མར་དབུལ། །ནག་པོ་ཆེན་པོ་ཉིད་ལ་བསྟབས། །དྲག་སྔགས་བཟླས་པའི་གཏོར་  
  
།གསང་བའི་མན་ངག་ཤེས་པར་བྱའོ། །ཡང་ན་སྦྱིན་སྲེག་ཉིད་ཀྱིས་བྱ། །དེ་རྣམས་གསད་པའི་སྦྱོར་བའོ། །པདྨ་འདབ་བརྒྱད་བསྐྱེད་པ་ཡི། །ལྟེ་བར་གཙོ་བོ་བསྐྱེད་ནས་ནི། །ཀླུ་ཆེན་བརྒྱད་པོ་འདབ་མར་བསྐྱེད། །རིན་ཆེན་སྣོད་དུ་གཏོར་མ་བཤམ། །ཆུ་གཙང་སྨན་ལ་སོགས་  
པ་དང༑ །ཁྱད་པར་ཀླུ་སྨན་སྣ་ཚོགས་དང། །དཀར་གསུམ་མངར་གསུམ་རྣམས་ཀྱིས་བྱ། །སྦྱང་ཞིང་བ་ཡིན་གྱིས་བརླབ་སོགས་བྱ། །ཀླུ་ལ་བྱིན་པས་ཞེ་སྡང་ཞི། །ལྷག་མ་འཁོར་ལོ་བྱིན་པ་ཡིས། །གནོད་པ་རྣམས་ནི་ཞི་བར་འགྱུར། །སྔགས་བཟླས་འོད་ཟེར་ཕོག་པ་ཡིས། །གཙོ་  
བོའི་དམ་ཚིག་རྗེས་དྲན་པས། །འཁོར་རྣམས་ཞེ་སྡང་ཞི་བར་འགྱུར། །ཡང་ན་ཞི་བའི་སྦྱིན་སྲེག་བྱ། །བསྐྲད་དང་བཅིང་དང་དགུག་པ་ཡིས། །དེ་ལ་སོགས་པའི་སྦྱོར་བ་ནི། །སྦྱོར་ཀ་ཆེན་པོར་ཤེས་པར་བྱ། །འཁོར་ལོ་སེར་པོའི་ལྟེ་བར་གཙོ། །མདུན་དུ་རྒྱལ་པོ་བསྐྱེད་པར་བྱ། །  
དེ་ཡི་གཡས་སུ་ནོར་ལྷ་ནི། །སྐུ་མདོག་དཀར་པོ་འཛུམ་བག་ཅན། །ནོར་བུའི་སྒྲོམ་ནི་གཡས་གཡོན་བསྣམས། །མཆོད་ཅིང་བསྟོད་པ་གསང་སྔགས་བཟླས། །གཟུགས་བརྙན་འདི་ལ་རིན་ཆེན་བརྟེན། །ཁ་དོག་ལྔ་དང་གསེར་གྱིས་མཚོན། །ཁ་དོག་སེར་པོའི་བཟླས་ཐེམས་  
ནས༑ །ཅི་འདོད་པ་ཡི་ནོར་རྣམས་སྟེར། །དེ་ནི་ཐུན་མོང་དངོས་གྲུབ་བོ། །བདུད་རྩི་རྩ་བ་ལྔ་བཙལ་ལ། །བདག་ཉིད་ལྷ་ཡི་རྣལ་འབྱོར་བྱ། །དཀར་གསུམ་མངར་གསུམ་ཉིད་ལ་ནི། །སྔགས་བཟླས་རི་ལུ་བྱས་ཏེ་བཟའ། །ཟས་དང་སྨན་ནི་སྲང་ལ་བརྗེ། །བརྗེས་ཟིན་ཞིག་  
གསུམ་འབྲས་བུ་འབྱུང། །དེ་གསུམ་སྐྱེ་བ་བདུན་པ་དང། །ཡུལ་གྱི་ཆ་བསྲེས་སྨན་རྣམས་སྦྱར། །དེ་སྒྲུབ་འོད་ཟེར་བཏུལ་ཞིང་སྦྱང། །རྟགས་བྱུང་ནས་ནི་བཟའ་ཞིང་བྱུག། །དེ་ཡིས་ཐུན་མོང་དངོས་གྲུབ་འགྲུབ། །མཆོག་གི་ཡང་ནི་གྲོགས་སུ་འགྱུར། །མཆོག་གི་དངོས་གྲུབ་  
བསྒྲུབ་པ་ཡང། །ཐུགས་ཀ་ཡི་ནི་དཀྱིལ་འཁོར་དུ། །རྩ་རྒྱུད་འདབ་མ་བརྒྱད་དུ་བསམ། །དེ་དཀྱིལ་རྩ་ནི་རྟ་ངའི་ཚད། །དེ་ཡི་ནང་དུ་དབུགས་ཀྱི་ལྷ། །ཁ་དོག་ལྔ་དང་ལྡན་པའོ། །དེ་དཀྱིལ་ཐིག་ལེ་བྱང་ཆུབ་སེམས། །དེ་ལ་ལྟ་ཞིང་བསྒོམ་པ་ནི། །རྟགས་ལྔའི་མཐར་ནི་སྟོང་ཉིད་  
  
༄༅། །འགྱུར༑ །དེ་ཉིད་སྤྲོ་ཞིང་བསྡུ་བ་དང། །དགུག་ཅིང་བསྐྱིལ་བའི་རིམ་པའམ། །མནན་ཅིང་བཟློག་པའི་མན་ངག་གིས། །རིམ་གྱིས་ཡེ་ཤེས་སྐྱེ་བར་འགྱུར། །དེ་ནས་ཕྱག་རྒྱའི་དངོས་གྲུབ་འཐོབ། །ནང་སྒྲུབ་རིམ་པ་འདི་ཡིས་ནི། །བདག་དང་མཐའ་ཡས་སེམས་  
ཅན་དང། །འདི་ལ་བརྟེན་པའི་རྣལ་འབྱོར་པ། །བླ་མེད་བྱང་ཆུབ་ཐོབ་པར་ཤོག་གནོད་སྦྱིན་གྱི་དེ་དཔོན་ཆེན་པོ་ཕྱག་ན་རྡོ་རྗེ་གོས་སྔོན་པོ་ཅན་གྱི་སྒྲུབ་ཐབས། སློབ་དཔོན་བྷ་བས་མཛད་པ་རྫོགས་སོ།།  
  
  
