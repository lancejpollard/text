  
།རྒྱ་གར་སྐད་དུ། ཙིཏྟ་གུ་ཧྱ་གམྦྷཱི་རཱརྠ་གའི་ཏི་ནཱ་མ། བོད་སྐད་དུ། སེམས་ཀྱི་གསང་བ་ཟབ་དོན་བརྡའི་གླུར་བླངས་པ་ཞེས་བྱ་བ། ཤ་བ་རི་དབང་ཕྱུག་ལ་ཕྱག་འཚལ་ལོ། །ཀྱེ་ཧོ་ཆུ་དང་འོ་མ་སོ་སོར་ནམ་མཁའི་མཐོངས་སུ་བསྲེས་པ་རྟོག་མེད་དང་པའི་མཆུ་དེས་བསྡུས་ནས་  
སོང། །འདབ་ཆགས་འུག་པའི་མིག་གིས་སྣ་ཚོགས་མུན་པའི་ཁྲོད་ན་སྣང་བ་སོ་སོར་མཐོང་བ་ཕྱི་རོལ་མིན། །འདབ་ཆགས་ནེ་ཙོས་ཉི་མའི་འོད་ལ་རྩི་ཤིང་ནགས་ཁྲོད་མཐོང་ལ་དགའ་ཞིང་རྩེ་ལ་ལྷག་པར་ཆགས། །རྨ་བྱ་དུག་གི་ལོ་མ་ཟོས་པས་སྤུ་སྡུག་ལྷག་པར་མཛེས་པའི་ཁ་དོག་  
མདོངས་ནི་སུ་ཡིས་བྲིས། །སྒེག་མོ་བཞིན་གྱི་དྲི་མ་དག་པའི་གདོང་ཅན་མེ་ལོང་བ་ལྟ་ལ་རབ་ཏུ་བརྩོན་པ་ཤེས་པར་གྱིས། །སྲིན་པོའི་གླིང་ལས་ཐར་པའི་དེད་དཔོན་དྲི་ཟའི་གྲོང་མཐོང་དེ་ལ་གནས་བཅས་དོན་ཆེན་འགྲུབ་པ་མཚར། །དྲང་སྲོང་ཆུ་ཡི་ཟླ་བ་བལྟ་ཞིང་ཉི་ཟླའི་ཕྲེང་བ་བགྲེང་ལ་བརྩེན་པ་  
གཙང་སྦྲ་ལྷག་པར་ཆེ། །རྒྱལ་པོས་དགྲ་ཐབས་ཀྱིས་ནི་བཀུག་སྟེ་བཅིངས་ནས་བསད་པས་སྲིད་དང་བཅས་པ་ཐོབ་སྟེ་གཡོན་ཅན་མིན། །གིང་པ་སྲོག་གཅོད་མཁས་པ་ཉིན་བཞིན་སྲོག་གཅོད་དེ་ལ་སྡིག་པས་མི་གོས་གཤིན་རྗེ་གཤེད། །རྫི་བོ་ཐབས་མཁས་ལྕགས་ཀྱུས་སྟོབས་ལྡན་གླང་  
པོའི་ཁ་ལོ་ཇི་ལྟར་འདོད་བཞིན་བསྒྱུར་པ་ཕྱི་རོལ་མིན། །མིག་འཕྲུལ་མཁན་པོས་ཉི་ཟླ་བརྐུས་ཏེ་མུན་ཁུང་ནང་དུ་སྦས་པས་གཟའ་སྐར་ཐམས་ཅད་དབང་དུ་འདུས། །ཚངས་པའི་རིལ་བ་ཆུས་བཀང་མི་འཛག་དག་བྱེད་རྒྱུད་དུ་འཆང་བ་ཤེས་ན་རྟེན་འབྲེལ་ཆེ་བ་ཡིན། །དཔྱིད་དུས་མེ་ཏོག་མགུལ་ཆད་ལྷུང་  
བ་ཤིང་ཐོག་རོ་ལྡན་འགྱུར་བར་རེ་བའི་མི་དེ་འཇའ་ཏྲི་ཡིན། །རྫ་སོ་མ་བཏང་སྣོད་དེར་ཆུ་བླུགས་མི་འཛག་མིན་པས་མེ་ནང་བཅུག་ལ་ཏི་ཚ་མཁས་པར་བྱ། །ཁུ་རྟ་སྐོམ་ཡང་ས་ནང་འབབ་པའི་ཆུ་ནི་མི་འཐུང་ནམ་མཁའི་ཆར་རྒྱུན་འཛེད་པར་ཤེས་པར་བྱ། །ལྐུགས་པར་སྡོད་པའི་མི་དེས་ཁབ་ལེན་  
རྡོ་ཡིས་ལྕགས་ཕྱེ་བསྡུས་པས་རྒྱ་མཚོ་ར་ཟླ་བ་གཟའ་ཡིས་བཟུང། །དུས་མཐའི་མདུང་རྩེར་འབབ་པའི་ཚངས་པའི་དངུལ་ཆུ་དེ་ལ་གཟུགས་མཛེས་བརྟན་པའི་རྒྱལ་པོ་ལྷག་པར་དགའ། །ཟོ་ཆུན་འཁོར་ལོས་ཁྲོན་པའི་ཆུ་རྣམས་གྱེན་དུ་དྲངས་པས་མཆོག་གི་ལོ་ཏོག་སྨིན་པ་ཨེ་མ་ཧོ། །ཟབ་མོ་  
  
༄༅། །བརྡའི་གླུ་གསང་བའི་བདུད་རྩི་ཞེས་བྱ་བ་རྫོགས་སོ།། །།ཤ་བ་རི་དབང་ཕྱུག་གིས་དམ་པ་ལ་གསུངས། དམ་པའི་ཞལ་སྔ་ནས་ཞ་མ་ལོ་ཙཱ་བས་གཏན་ལ་ཕབ་སྟེ་དཔལ་དིང་རི་མཁན་པའི་ཁྲོད་དུ་བསྒྱུར་བའོ།།  
  
  
