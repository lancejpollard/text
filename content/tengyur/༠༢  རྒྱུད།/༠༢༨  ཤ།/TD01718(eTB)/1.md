  
།རྒྱ་གར་སྐད་དུ། བཛྲ་གྷཎྜ་ལཀྵ་ཎ་ནཱ་མ། བོད་སྐད་དུ། རྡོ་རྗེ་དྲིལ་བུའི་མཚན་ཉིད་ཅེས་བྱ་བ། སངས་རྒྱས་ལ་ཕྱག་འཚལ་ལོ། །རྡོ་རྗེའི་གྲུབ་པ་བཤད་པར་བྱའོ། །དེ་འཛིན་པ་ལ་རྟག་བསྟན་པ། །སོར་བཞི་པ་དང་བཅུ་པ་དང་བཅུ་གཉིས་པ་དང་བཅུ་དྲུག་པ་དང། བརྒྱད་  
  
ཉི་ཤུའི་ཚད་ཀྱི་གསེར་གྱི་རྡོ་རྗེས་སའི་གཙོ་བོའི་རིག་པ་འཛིན་པ་ཉིད་དང། རྟག་ཏུ་རབ་ཏུ་བཟང་པོ་ཐོབ་པོ། །རྒྱལ་པོ་རབ་ཀྱི་རྒྱལ་པོ་གོང་མ་ཉིད་ཟངས་ཀྱི་རྡོ་རྗེས་འདོད་པ་འགྲུབ་བོ། །རྡོའི་རྡོ་རྗེས་ལྷ་མ་ཡིན་གྱི་དབང་པོ་ཀུན་དང། གནོད་སྦྱིན་རྣམས་ཀྱང་བསྐྱོད་པའོ། །དོན་  
ཐམས་ཅད་འགྲུབ་པར་འབྱུང་བ་ལྕགས་ཀྱིས་ཏེ། ལྕགས་གཅིག་གིས་དཔལ་ཆེ། ནད་མེད། ནོང་ཀུན་ཐོབ་པའོ། །གཟའ་ཐམས་ཅད་ལ་སེང་ལྡེང་གིས་སོ། །མ་དུ་གའི་ཤིང་གིས་གནོད་སྦྱིན་བསྒྲུབ་བོ། །དེས་ཆོས་ཀྱི་དོན་བསྒྲུབ་བོ། །ལྷའི་ཤིང་གིས་དགྲ་མེད་པར་འགྱུར་རོ། །མིའི་  
རུས་པས་མིའི་སྲོག་འཕྲོག་གོ། །ཤེལ་གྱིས་ཐམས་ཅད་དབང་པོའི་གཞུ་ལྟར་སྣང་ངོ། །ཞེ་སྡང་གི་ལས་ལ་ནི་མ་བ་ཡིས་སོ། །ཝའི་བཧུ་ཤིང་གིས་གསད་པ་དང། སྐམས་པ་དང། ཤ་ཟ་འགྲུབ་རྟག་ཏུ་རབ་ཏུ་བཟང་བའོ། །དྲི་ཟ་གནོད་སྦྱིན་ཀུན་འགྲུབ་བོ། །སུ་རུ་ཙནྡན་  
གྱིས་སོ། །ས་ཡིས་གཟུགས་གཞན་དུ་རྣམ་པར་འགྱུར་རོ། །སྲིན་པོས་སྐྱེ་གནས་འགྲུབ་བོ། །མྱ་ངན་མེད་པའི་ཤིང་ལས་བྱས་པའི་རྡོ་རྗེས་ནོར་འཕེལ་ལོ། །དམར་པོ་འམ་དཀར་པོ་ཙནྡན་གྱིས་གང་འདོད་པ་རབ་ཏུ་ཐོབ་བོ། །རྩེ་ལྔ་པ་སྲན་ཏེ་ཤེལ་གྱིས་རྟག་ཏུ་བསྲུང་བ་རྒྱལ་བའི་  
ཞབས་དྲུང་བཟླས་པ་བྱས་ན་འགྲུབ་བོ། །དྲི་ཞིམ་པོས་མཆོད་པས་ཞི་བའི་སེམས་དང་ངག་གང་བཟླས་པ་རྡོ་རྗེར་བཟུང་ནས་བྱས་ན་འགྲུབ་བོ། །སྒྲུབ་པ་པོས་སྔགས་པ་གཟུང་ངོ། །མིང་མེད་པ་རྡོ་རྗེ་བཅང་བ་བྱས་ཏེ་སེམས་རྩེ་གཅིག་པས་སོ། །རྡོ་རྗེའི་རྒྱུ་གང་ལས་བྱུང་བའི་མཚན་ཉིད་  
རབ་ཏུ་བཏུས་ཏེ་ཕྱག་འཚལ་ནས་ཤེས་རབ་ཡེ་ཤེས་ཞིབ་ཏུ་བྲི་བ་མེད་པའོ། །རྡོ་རྗེའི་མཚན་ཉིད་བརྗོད་ནས་དྲིལ་བུའི་མཚན་ཉིད་འོག་ནས་འབྱུང་བས་ཤེས་སོ། །གསེར་གྱིས་བྱས་པ་རྩེ་ལྔ་པ་འོད་བཟང་པོ་ཆ་གསུམ་པ་བཟུང་བའོ། །རྩེ་མོ་བྱེ་བ་རྣམས་བྱེ་བྲག་ཏུའོ། །དང་པོ་དྲིལ་བུའི་གདོང་  
བཤད་པ་ནི། དཔལ་གྱི་གདོང་དང། པདྨའི་གདོང་དང། བ་ལང་གི་གདོང་ཁོག་པ་བསིལ་བའི་དབྱིབས་སུའོ། །དེ་ལྟ་བུའི་དྲིལ་བུ་ཕུན་སུམ་ཚོགས་པ་འབྱུང་ངོ། །དཔལ་གྱི་གདོང་གིས་རྒྱས་པའི་ལས་ཐམས་ཅད་འགྲུབ་བོ། །པདྨའི་གདོང་ནི་པདྨའི་དབྱིབས་སུ་བྱས་ཏེ། དབང་  
  
༄༅། །གི་ལས་བྱེད་པའོ། །བ་ལང་གི་གདོང་དུ་བྱས་པའི་དྲིལ་བུས་ཞི་བའི་ལས་སྟེར་བར་བྱེད་པའོ། །སོར་བདུན་པ་དང། བརྒྱད་པ་དང། སོར་བཅུ་གཉིས་པས་ཤེས་རབ་དང་ཐབས་ཀྱི་བདག་ཉིད་ཀྱིའོ། །རང་བྱུང་གི་ཤེས་རབ་ཀྱི་རྣམ་པ་ནི་དྲིལ་བུའི་ཁ་དོག་པ་ཆོས་  
འབྱུང་བའི་དབྱིབས་དྲན་པའོ། །ཡེ་ཤེས་ལྡན་པ་ལྔའི་ཐབས་ཀྱིས་རྡོ་རྗེ་སྟེང་ན་གནས་པའོ། །ཆོས་འབྱུང་གི་ནང་དུ་ཧྲིཾ་གི་ཡི་གེ་ལས་དེ་བསྒོམ་པར་བྱའོ། །དྲིལ་བུ་དེ་ཆོས་ཀྱི་དབྱིངས་ཀྱི་དབང་ཕྱུག་མ་སངས་རྒྱས་ཐམས་ཅད་ཀྱི་ཡུམ་མོ། །ཡི་གེ་ཧཱུཾ་ལས་རྡོ་རྗེ་ཡེ་ཤེས་ལྔའི་ངོ་བོ་དྲན་པར་བྱའོ། །  
དེ་ནི་རྡོ་རྗེ་འཛིན་པ་ཐམས་ཅད་ཀྱི་རྒྱལ་པོ་སངས་རྒྱས་ཐམས་ཅད་ཀྱི་གནས་སོ། །འདི་སྐད་འབྱུང་བའི་དྲིལ་བུ་དེ་ལུས་ངག་ཡིད་གསུམ་གྱི་རྣམ་པའོ། །ཁོག་པ་སངས་རྒྱས་ཐམས་ཅད་ཀྱི་སྐུ་རྡོ་རྗེའི་གནས་དྲན་པའོ། །དེའི་སྟེང་དུ་པདྨ་འདབ་མ་བརྒྱད་པ་གསུང་རྡོ་རྗེའོ། །དེའི་སྟེང་དུ་བུམ་  
པའི་བསམ་གཏན་ཏེ་བྱང་ཆུབ་ཀྱི་སེམས་ཀྱིས་ཡང་དག་པར་གང་བའོ། །དེའི་སྟེང་དུ་སེམས་ཀྱི་རྡོ་རྗེ་བསྒོམ་མོ། །པདྨའི་སྟེང་དུ་དེ་བཞིན་གཤེགས་པ་བཞིའི་མཚན་པའི་རྣམ་པའོ། །འཁོར་ལོ། རིན་པོ་ཆེ། པདྨ། སྣ་ཚོགས་རྡོ་རྗེའོ། །ལྔ་པ་སྤྱི་བོར་ཡང་དག་པར་གནས་པའི་རྡོ་རྗེ་  
འཛིན་པ་རང་གི་རྣམ་པའོ། །ས་གཞི་ཁོག་པའི་རྣམ་པ་ནི་ལྷ་མོ་སངས་རྒྱས་སྤྱན་ཡང་དག་པར་གནས་པའོ། །ཆུའི་རྣམ་པ་ནི་མཱ་མ་ཀཱི་བུམ་པ་ཡང་དག་པར་གནས་པ་བྱས་པའོ། །མེའི་རྣམ་པ་ནི་གོས་དཀར་མོའི་རང་བཞིན་ནོ། །ཁོང་པའི་རླུང་གི་རྣམ་པ་དབུས་སུ་བལྟས་པ་སྒྲོལ་མའོ། །  
སྟོང་པའི་དབུས་ན་རྡོ་རྗེ་ལྕེ་གཡོ་བའི་གསུང་ངོ། །ནམ་མཁའི་ནི་བུམ་པའི་སྟེང་ན་རྡོ་རྗེ་འཛིན་པའི་མགོན་པོ་ཡང་དག་གནས་པའོ། །སའི་སྙིང་པོ་དང་འཇིག་རྟེན་དབང་ཕྱུག་མགོན་པོ་ནི་རྡོ་རྗེ་འཛིན་པ་གཞན་ནོ། །མཚན་མའི་སྟེང་དུ་ཕྲེང་བས་བསྐོར་བ་ནི་གསུམ་པོ་དེའི་ཚུལ་  
གྱིས་བརྗོད་པའོ། །སྤྲེའུ་གདོང་ནི་བྱང་ཆུབ་སེམས་དཔའི་ལྷའོ། །དེའི་གདོང་ནི་སྟེང་དུ་རྡོ་རྗེའི་ཕྲེང་བའི་རྣམ་པ་ནི་སྒོ་སྐྱོད་དང་དཔའ་བོ་ཆེན་པོ་ཁྲོ་བོ་བཅུ་དྲུག་པའོ། །སངས་རྒྱས་ཐམས་ཅད་ཀྱི་རྣམ་པའི་དྲིལ་བུ་ཤེས་རབ་ཀྱི་སྒྲའི་རྣམ་པ་དེའི་རྡོ་རྗེ་སེམས་དཔའི་སྙོམས་པར་འཇུག་  
  
།ཆོས་འབྱུང་བའི་མཎྜལ་གྱི་ཞིང་དུ་གནས་པ་སྣ་ཚོགས་པདྨའི་སྟེང་དུ་གནས་པ། སྐུ་མདོག་དཀར་མོ་བསྒོམ་མོ། །རྡོ་རྗེ་དང་དྲིལ་བུའི་མཚན་ཉིད་རྫགས་སོ།། །།པཎྜི་ཏ་པ་ར་ཧེ་ཏ་དང། ལོ་ཙཱ་བ་ནག་ཚོ་དགེ་སློང་ཤེས་རབ་  
རྒྱལ་མཚན་གྱིས་བསྒྱུར་བའོ།།  
  
  
