  
།རྒྱ་གར་སྐད་དུ། བ་ལིཾ་བི་དཧིཿ། བོད་སྐད་དུ། གཏོར་མའི་ཆོ་ག་དཔལ་རྣལ་འབྱོར་ནམ་མཁའ་ལ་ཕྱག་འཚལ་ལོ། །དེའི་རྗེས་སུ་འཁོར་ལོའི་དབང་ཕྱུག་གི་བདག་  
ཉིད་ཀྱི་སྔགས་པས། བཅོམ་ལྡན་འདས་མ་དུད་པའི་སོ་ལ་བ་མ་ལ་གཏོར་མ་སྦྱིན་པར་བྱ་སྟེ། དེ་ལ་སྔོན་དུ་སྨྲས་པའི་ཚུལ་གྱིས་བཤམས་པའི་གཏོར་མ་ཉིད་དམ། ཡང་ན་ལྷག་མའི་སྐབས་སུ། འཁོར་ལོ་པ་རྣམས་ཀྱི་ལྷག་མའི་དུམ་བུ་བསྡུས་པ། སྣོད་ཆེན་པོར་བླུགས་ཏེ། འཁོར་ལོའི་གཙོ་བོའི་  
  
༄༅། །སྤྱན་སྔར་བཞག་ལ། དེའི་སྟེང་དུ་འབྲས་ཆན་དང། ཚོད་མ་དང། མྱོས་བྱེད་ལ་སོགས་པ་ཅུང་ཟད་ཅུང་ཟད་ཀྱང་བྱིན་ནས། རང་ཉིད་ཀྱི་མདུན་གྱི་ནམ་མཁའི་ཁམས་སུ་རྣལ་འབྱོར་ནམ་མཁའ་དུད་པའི་སོལ་བ་མ་བལྟ་བར་བྱའོ། །མཆོད་ཡོན་ལ་སོགས་པ་སྦྱིན་པ་སྔོན་དུ་  
འགྲོ་བའི་མེ་ཏོག་ལ་སོགས་པས་ཡང་དག་པར་མཆོད་ལ། ཛཧཱུཾ་བཾ་ཧོཞེས་བྱ་བ་འདིས་ལྷག་མའི་སྟེང་དུ་དགུག་པ་ལ་སོགས་པ་བྱའོ། །དེ་ནས་ཞུ་བའི་བདུད་རྩི་ཁར་བླུགས་ནས། ཧོ་པཎྜིའི་སྔགས། ཨོཾ་སུ་མི་ཤུདྡྷ་དྷརྨྨ་ཧཱུཾ་ཨ་ཨཱ་ཨཾ་ཨཱསཱ་ཧཱ་ཞེས་བྱ་བ་འདི་བརྗོད་ཅིང། རྡོ་རྗེ་ཁུ་ཚུར་གྱི་  
ཕྱག་རྒྱ་གཉིས་བཅིངས་པའི་གྲུ་མོ་གཉིས་བཀུག་སྟེ་མཐེའུ་ཆུང་བསྒྲེང་བ་མདོག་དཀར་པོའི་མཆེ་བའི་རྣམ་པར་སྦྱོར་བའི་ཕྱག་རྒྱ་བཅིངས་ལ། སྔགས་འདིས་གཏོར་མ་དབུལ་བར་བྱ་སྟེ། ཨོཾ་ཀུ་རུ་ཀུ་རུ་བ་ཏ་ལི་བ་ཏ་ལི། སིཾ་ཧ་མུ་ཁིཤྨ་ཤཱ་ན་ཝ་སི་ནི་པྲ་ཏེ་མུ་ཁི་ཙཎྜ་ཀ་རཱ་ལི། རུ་དཧི་ར་པྲི་ཡ་ས་མ་  
ཡ་རཀྵི་ཏ་ཡོ་གཱམྦ་རི་ཀི་ལི་ཀི་ལི་རཱ་བེ་པི་ཏྲི་བ་ན་མ་དྷྱ། བྷུཉྫ་ཧ་བྷཀྵ་ཧ་ཛི་གྷ་ས་ཧ་ག་ཎ། དའུ་ཏེ་དྷཱ་མངྒཱ་རཱི་ཙཎྜ་ཀཱ་རཱ་ལི་དིཥྛ་སཱི་ཀུ་རུ་ཧཱུཾ་གྲྀཧྞ་སརྦ་དུཥྚཱཾ་བྷཀྵཱ་ཕུཾ་ཕུཾ་ཕིཾ་ཕཊ་སཱ་ཧཱ་ཞེས་བྱའོ། །སླར་ཡང་མངོན་པར་མཆོད་ཅིང་ཡང་དག་པར་བསྟོད་པར་བྱའོ། །དེ་ནས་འདིས་བཟོད་ཅིང་གསོལ་བ་བྱ་སྟེ་  
གཙོ་མོ་བདག་གིས་མ་ཤེས་དང། །ཡོངས་སུ་མ་རྙེད་ནུས་མ་མཆིས། །ལྷག་དང་མ་ཚང་གྱུར་པ་གང། །དེ་ཀུན་མགོན་པོས་བཟོད་མཛོད་རིགས། །རྫོགས་སངས་རྒྱས་དང་དེ་ཡི་སྲས། །ཚངས་སོགས་ལྷ་དང་འཇིག་རྟེན་སྐྱོང། །ཐེག་མཆོག་ཆོ་གར་ནོངས་བགྱིས་པ། །བཟོད་པར་  
སྩལ་ནས་བདག་དང་ནི། །སྦྱིན་བདག་རྣམས་ལ་ཞི་བ་དང། །རྒྱས་དང་བདེ་ལེགས་མཛད་དུ་གསོལ། །ཞེས་བསྔོའོ། །དེ་ནས་སྔགས་པས་དམིགས་པ་མེད་པ་ཉིད་དུ་ཅི་བདེ་བས་གནས་པར་བྱའོ། །འདི་ནི་གཏོར་མའི་ཆོ་གའོ། །བླ་མའི་མན་ངག་བསྐྱུད་པར་གྱུར་པའི་ཉེས་པ་དང། །  
རྨོངས་པ་ལས་ནི་འཁྲུལ་པའི་ནོངས་གང་འདིར་ཆགས་པ། །རྣམ་དག་ཐུགས་རྗེ་ཤིན་ཏུ་ཞི་ཞིང་གཤིན་གྱུར་པའི། །དཔལ་ལྡན་རྡོ་རྗེ་མཁའ་འགྲོའི་ཚོགས་ལ་ཡང་དག་འཆགས། །རྣལ་འབྱོར་ནམ་མཁའི་སྒྲུབ་ཐབས་རྣམ་དག་བགྱིས་འདི་ལས། །བསོད་ནམས་གང་ཞིག་བདག་གིས་རབ་  
  
།དེ་ཡིས་འཇིག་རྟེན་དཀའ་བ་མེད་པའི་བདེ་བ་དང། །ཡང་དག་ལྡན་པ་ཀུན་དུ་བཟང་པོ་ཉིད་གྱུར་ཅིག་འདི་ནི་དུད་པའི་སོལ་བ་མའི་ཆོ་ག་སྟེ་དཔལ་ནགས་ཀྱི་རིན་ཆེན་ཞབས་ཀྱིས་མཛད་པའོ། །གྲུབ་པའི་ཞལ་གྱི་སྦྲང་རྩིས་རབ་ཏུ་མྱོས་པ་ཡིས། །གར་བྱེད་དེ་ནི་དཔལ་  
ལྡན་རྒྱ་མཚོའི་སྡེ་ཞེས་པ། །བསྙེངས་བྲལ་སྒྲེག་པའི་བཀྲ་ཤིས་ཡི་གེའི་ཀཱ་མ་ལར། །ཆགས་པས་ཀུན་དགར་གྱུར་པའི་གླུ་དབྱངས་འདི་བླངས་སོ། །པཎྜི་ཏ་ཆེན་པོ་དེ་ཉིད་ཀྱི་བཀའ་དྲིན་གྱིས་འཚོ་བའི་བཙུན་པ་བསོད་ནམས་རྒྱ་མཚོའི་སྡེས་བསྒྱུར་བའོ།།  
  
  
