  
།རྒྱ་གར་སྐད་དུ། མཎྜལ་ལ་ཨ་བཧི་ཥེ་ཀ་ཏ་བིདྷི། བོད་སྐད་དུ། དཀྱིལ་འཁོར་དུ་དབང་བསྐུར་བའི་ཆོ་ག་རྗེ་བཙུན་སྒྲོལ་མ་ལ་ཕྱག་འཚལ་ལོ། །འོད་དཔག་མེད་ལ་ཕྱག་འཚལ་ལོ། །རྡོ་རྗེ་འཆང་གིས་གང་གསུངས་ཤིང། །  
བླ་མའི་མན་ངག་ལས་འོངས་པའི། །དཀྱིལ་འཁོར་ཆོ་ག་བཤད་པར་བྱ། །བསྙེན་པ་སྔོན་དུ་སོང་བ་ཡིས། །ས་རྣམས་སྦྱང་སོགས་བྱས་ནས་ནི། །ཁྲོ་བོ་ཆེན་པོ་བཟླས་བྱ་ཞིང། །ཆོ་ག་ཤེས་པས་དཀྱིལ་འཁོར་བྱ། །རབ་ཏུ་དྲག་པའི་གསང་སྔགས་དང། །གོ་ཆ་སྲད་བུ་འཁོར་  
ལོ་དང། །དུམ་གཅིག་རྡོ་རྗེ་ར་བ་དང། །རབ་འབར་མེ་དང་ཁྲོ་བོས་སྲུང། །ས་ཡི་ལྷ་མོ་ལྷག་གནས་དང། །སློབ་དཔོན་ཁྱོད་ནི་དགོངས་སུ་གསོལ། །བྱང་ཆུབ་སྙིང་པོའི་བར་དུ་ནི། །བླ་མ་དམ་པར་གསོལ་འདབས་ཀྱིས། །བདག་གི་བླ་མ་མཛད་དུ་གསོལ། །ཞེས་པས་  
མཎྜལ་དབུལ་བ་ལན་གསུམ་མོ། །སེམས་བསྐྱེད་པ་དང་གསོ་སྦྱོང་དང། །ཉི་ཤུ་བཞི་ཡིས་སྡོམ་པ་དྲུག་སོ་ཤིང་དོར་དང་རྨི་ལམ་བརྟག་ངན་ན་འབད་པས་དེ་བཟློག་བྱ། །སྲད་བུ་མདུང་པ་གསུམ་ལྡན་པ། །གསང་སྔགས་བཟླས་པས་ལག་གཡོན་ལ། །ལེགས་པར་  
བཅེངས་ཏེ་བསྲུང་བར་བྱ། །ས་གཞི་བསྟར་བར་བཅུ་ཕྱེད་བྱུགས། །མན་ངག་ལྡན་པས་ཐིག་གདབ་བྱ། །དཀར་དང་སེར་དང་དམར་དང་ལྗང། །ཀུན་གྱི་ནང་རོལ་ནག་པོར་གནས། །གྲུ་བཞི་པ་ལ་སྒོ་བཞི་པ། །རྟ་བབས་བཞིས་ནི་རྣམ་པར་བརྒྱན། །འདོད་ཡོན་ལ་ནི་ལྷ་མོ་  
མཛེས། །དྲ་བ་དྲ་ཕྱེད་ཉི་ཟླ་དང། །མེ་ལོང་རྔ་ཡབ་རིན་ཆེན་ཕྲེང། །པདྨ་དུར་ཁྲོད་རྡོ་རྗེ་དང། །མེ་འོད་འབར་བ་ལེགས་པར་བྲི། །དབུས་སུ་པདྨ་གེ་སར་འབར། །འདབ་བརྒྱད་ཁ་དོག་སྣ་ཚོགས་པ། །ཕྱི་རོལ་འབར་བའི་འཁོར་ལོ་ནི། །མཛེས་པའི་རྩིབས་བཟང་བཅུ་གཉིས་པ། །  
དབུས་སུ་ཟླ་བར་ཨུཏྤལ་དམར། །འདབ་མར་ཐོད་པའམ་དྲིལ་བུ་ནི། །དཀར་ལྗང་སྔོ་སེར་ཕྱོགས་གཡོན་སྐོར། །སེར་དཀར་དམར་སྔོ་མཚམས་རྣམས་སུ། །གཡས་སུ་སྐོར་བཟླ་བ་ལའོ། །འཁོར་ལོའི་རྩིབས་ལ་འཁོར་ལོ་ནི། །བཅུ་གཉིས་ཟླ་བར་གནས་པར་བྱ། །སྒོ་བཞིར་  
  
༄༅། །གྲི་གུག་རབ་འབར་བ། །ཉི་མའི་གདན་ལ་གནས་པ་བྲི། །བསམ་གཏན་གྱིས་ནི་བསམ་གཏན་བསྒོམ། །ཕྱི་ནང་གསང་བར་བཅས་པ་ཡི། །མཆོད་པ་རིམ་བཞིན་ལེགས་མཆོད་བྱ། །རྡོ་རྗེས་བལྟམས་པར་བྱས་ནས་ནི། །སློབ་མས་གསོལ་བ་བཏབ་  
པ་ལ༑ །བླ་མའི་མན་ངག་གིས་དབང་བསྐུར། །ནམ་མཁར་ཐབས་དང་ཤེས་རབ་རྣམས། །སྙོམས་འཇུག་ཁུ་བ་ལ་མི་བསྐྱོད་པའི། །དབུར་བཞུགས་རྡོ་རྗེའི་ལམ་ནས་འཐོན། །ཤེས་རབ་པདྨར་ལྷགས་གྱུར་ཏེ། །ནམ་མཁར་སྤྲོས་ཏེ་དབང་བསྐུར་རོ། །མི་བསྐྱོད་རང་  
བཞིན་ཆུ་ཡིས་སོ། །ཨོཾ་ཨཱ་བཛྲ་ཨུད་ཀ་ཋ་ཨ་བཧི་ཥིཉྩ་ཧཱུཾ། སུ་ར་ཏ་ཏྭཾ་ཧཾ། །སངས་རྒྱས་རྣམས་ནི་ཐམས་ཅད་ཀྱི། །གསང་བ་གསུམ་ལས་བྱུང་བ་ཡི། །ཁམས་གསུམ་ཀུན་གྱིས་ཕྱག་བྱས་པ། །དབང་བསྐུར་རྡོ་རྗེ་ཆེན་པོ་བྱིན། །ཅོད་པན་རྒྱལ་བ་ལྔ་བསྟིམས་ཏེ། །  
མགོ་བོའི་གནས་ལྔར་དབང་བསྐུར་རོ། །ཨོཾ་བཛྲ་དྷཱ་ཏཱི་ཤྭ་རི་ཨ་བཧི་ཥིཉྩ་ཧཱུཾ། ཨོཾ་སརྦ་སཏ་བཛྲི་ཨ་བཧི་ཥིཉྩ་བྲཱུཾ། ཨོཾ་རཏྣ་བཛྲི་ཨ་བཧི་ཥིཉྩ་ཨ། ཨོཾ་དྷརྨཱ་བཛྲི་ཨ་བཧི་ཥིཉྩ་ཧྲཱི། ཨོཾ་སརྦ་བི་ཤྭ་ཨ་བཧི་ཥིཉྩ་ཏྲཱཾ། ཨོཾ་ཧཱུཾ་ཏྲཱཾ་ཧྲཱི་ཨཿ་སྔགས་འདི་དར་དབྱངས་དཔྲལ་བར་བཅིངས། རིན་ཆེན་  
འབྱུང་ལྡན་གནས་པས་སོ། །འོད་དཔག་མེད་པར་གནས་པ་ཡིས། །སངས་རྒྱས་ཀུན་གྱི་རྡོ་རྗེའི་དབང། །དི་རིང་ཁྱོད་ལ་བསྐུར་བར་བྱ། །འདི་ནི་སངས་རྒྱས་ཐམས་ཅད་དེ། །ཤིན་ཏུ་གྲུབ་ཕྱིར་རྡོ་རྗེ་ཟུང། །ཞེས་བརྗོད་གནས་གསུམ་རེག་སྟེ་སྦྱིན། །ཨོཾ་བཛྲ་ཨ་བཧི་ཥིཉྩ་ཧྲི་  
རྟ་མཆོག་ཏུ་ནི་གནས་པ་ཡིས། །ཨོཾ་བཛྲ་གྷཎྜ་ཨ་ཨཿ་གྲྀ་ཧི་སོ་སེ་བྷ་ག་ཝ་ན་མ་ཡེ་སནྣ་ནི་ཧི་ཏོ་བྷ་བ་ཏི། གཡོན་པར་ཡོངས་སུ་གཏད་པར་བྱ། །རྟག་པར་རྡོ་རྗེས་གནས་པ་ཡིས། །རྡོ་རྗེ་དྲིལ་བུ་མགོར་བཞག་སྟེ། །ཨོཾ་བཛྲ་སཏ་སྟྭཾ་ཨ་བཧི་ཥིཉྩཱ་མི་བཛྲ་ཨ་བཧི་ཥེ་ཀཏ། ཁྱོད་ནི་  
རྡོ་རྗེ་ཆེ་གེ་མོ། །མེ་ཏོག་ལྷུང་བའི་རྗེས་འགྲོར་བརྗོད། །སློབ་དཔོན་དབང་སོགས་བརྗོད་ན་ཡང། །ཀྱེ་ཡི་རྡོ་རྗེ་ཇི་བཞིན་བརྗོད། །དཀྱིལ་འཁོར་དུ་དབང་བསྐུར་བའི་ཆོ་ག་བསྡུས་བ་པ་ར་ཧེ་ཏ་པཎྜི་ཏས་སྦྱར་བ་རྫོགས་སོ།། །།ཁ་ཚེའི་པཎྜི་ཏ་སཾ་གྷ་ཤྲཱི་བྷ་དྲ་དང་  
  
།  
  
  
