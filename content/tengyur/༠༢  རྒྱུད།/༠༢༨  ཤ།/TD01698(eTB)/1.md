  
།རྒྱ་གར་སྐད་དུ། །ཤཱུ་ནྱ་ཏཱ་བྷཱ་བ་ན། བོད་སྐད་དུ། སྟོང་  
  
མེ་ཏོག་ཕྲེང་འཛིན་སྒྲོལ་མ་ལ་ཕྱག་འཚལ་ལོ། །གཏུམ་མོ་ཨེ་ཡི་སྦྱོར་བ་ཡིས། །ལུས་ཀྱི་བ་སྦུ་ཆེར་ལྡང་ཞིང། །ཡང་དག་ལྟ་བ་གོམས་གྱུར་བ། །དེ་ཉིད་ཆོས་རྣམས་ཆོས་ཉིད་མཛོད། །དེ་ལྟར་སྒྲུབ་པའི་ཐབས་ལན་མང་དུ་གོམས་པར་བྱས་ལ་བསྙེན་པ་འབུམ་ཕྲག་  
བཅུ་སྔོན་དུ་སོང་བའི་གང་ཟག་གིས་རིའི་ཕུག་ལ་སོགས་པ་དབེན་པའི་གནས་སུ་སྟོང་པ་ཉིད་བསྒོམ་པའི་རིམ་པ་ལ་འཇུག་པར་བྱ་སྟེ། དེ་ཡང་སྐད་ཅིག་གིས་བདག་གི་སྙིང་གར་པཾ་ལས་པདྨ་ཨ་ལས་ཟླ་བའི་སྟེང་དུ་དབྱངས་དང་གསལ་བྱེད་ཀྱི་ཡི་གེས་ཏཱཾ་ཀུ་མུ་ཏ་དཀར་པོ་ལྟ་བུ་ལ་ཀུན་ནས་བསྐོར་བ་ལས་  
འོད་འཕྲོས་པས་ཕྱོགས་བཅུའི་སེམས་ཅན་ཐམས་ཅད་ཀྱི་སྡུག་བསྔལ་ཞི་བར་བྱས་ཏེ་སླར་ལོག་པ་ཏཱཾ་ལ་ཐིམ་པར་བལྟའོ། །དེ་མ་ཐག་ཏུ་བདག་ཉིད་འཕགས་མ་སྒྲོལ་མ་མེ་ཏོག་ཕྲེང་འཛིན་ཞེས་བྱ་བ་སྐུ་མདོག་དཀར་མོ་སྟོན་ཀའི་སྤྲིན་མེད་པའི་ཟླ་བ་ལྟ་བུ་ལང་ཚོ་ལ་བབ་པའི་ཆ་ལུགས་འཛིན་  
པ༑ གཡས་མཆོག་སྦྱིན་པ་གཡོན་པ་ཨུཏྤལ་སྔོན་པོ་ཁ་དུ་མར་གྱེས་པ་འཛིན་པ། རིན་པོ་ཆེའི་རྒྱན་སྣ་ཚོགས་ཀྱིས་སྐུ་མཛེས་པར་བྱས་པ། པདྨ་དང་ཟླ་བའི་སྟེང་དུ་སྐུ་བརྩོན་པས་བཞུགས་པ་ལ་སེམས་གཏད་དེ་བསྒོམ་པར་བྱའོ། །དེ་ཉིད་འོད་ཀྱི་རྣམ་པ་ལས། །རང་རིག་རྣམ་པ་གཞན་མེད་  
དེ༑ །གཡས་དང་གཡོན་གྱི་ལམ་གཉིས་དགག་རང་སེམས་དབུ་མའི་ལམ་དུ་གཞུག་དཔལ་ལྡན་དུས་ཀྱི་འཁོར་ལོ་ལས། །བསམ་གཏན་གྱིས་ནི་ཕྱི་རོལ་དངོས་པོ་བཏང་ནས་སེམས་དེ་བརྟན་པར་ཡང་ནི་བྱེད། །སྲོག་དང་རྩོལ་བས་ཉི་ཟླ་སྤངས་ནས་མུན་པ་ཅན་དུ་སྲོག་རླུང་རྒྱུ་བར་  
བྱེད༑ འཛིན་པའི་ཡན་ལག་གིས་ནི་ཐིག་ལེར་དབུགས་ཀྱི་འབྱུང་འཇུག་དམན་པར་ཡང་བྱས་ནས། རྗེས་དྲན་རང་གི་གཟུགས་ལས་མཁའ་ལ་རི་བོང་ཅན་བཞིན་འོད་ཟེར་ཆེན་པོ་འབྱུང། འོད་ཀྱི་ཕུང་པོ་སྐུ་ལ་ཐིམ། །སྐུ་ཡང་པདྨ་ཟླ་བ་ལ། །དེ་ཉིད་དབྱངས་དང་གསལ་བྱེད་ལ། །  
དེ་ཡང་ཡི་གེ་ཏཱཾ་ལ་བསྡུ། །ཏཱཾ་ཡང་ཐིག་ལེ་ཉིད་ལ་ཐིམ། །ཐིག་ལེ་སྟོང་པའི་ཡི་གེ་མེད། །དེ་ཉིད་སེམས་ཀྱི་མཚན་ཉིད་དོ། །རང་སེམས་གདོད་ནས་མ་སྐྱེས་ཕྱིར། །རྟག་སོགས་བརྟགས་པ་ག་ལ་འཇུག་དེ་ཉིད་སྤྲོས་བས་དབེན་པའི་ཕྱིར། །ཅུང་ཟད་བསྒོམ་ཀྱང་བདག་གཞན་  
  
༄༅། །གྱི༑ །རྟོག་པ་སྣ་ཚོགས་འགག་པར་འགྱུར། །རྒྱུན་དུ་བསྒོམས་པ་སྨོས་ཅི་དགོས། །དེ་ལྟར་དེ་བཞིན་ཉིད་ལ་བློ། །མཉམ་པར་གཞག་པའི་མཐུ་ཆེན་བགྱིས། །ཡང་དང་ཡང་དུ་གོམས་བྱས་ན། །མྱུར་དུ་བྱང་ཆུབ་རེག་པར་འགྱུར། །སྟོང་པ་ཉིད་བསྒོམ་  
པ་རྫོགས་སོ།།  
  
  
