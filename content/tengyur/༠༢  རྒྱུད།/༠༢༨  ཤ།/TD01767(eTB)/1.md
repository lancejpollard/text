  
།ཨོཾ་སཱསྟི། རེ་མ་ཏིའི་དམག་ཟོར་གྱི་མན་ངག་འདི་ལ། མན་ངང་གཅིག་ལ་ཁུངས་གཉིས་ཏེ། དང་པོ་ཨཱ་ཙརྱ་དམར་པོ་ལ་ལྕེ་འབྱུང་གནས་བཟང་པོས་གསེར་སྲང་ལྔ་ཕུལ་  
ནས་ཞུས། དགེ་བཤེས་ལྕེ་ལ་ཞང་ཤེས་རབ་དང། སྣུབས་རྒྱ་ལེ་གཉིས་ཀྱིས་སྟག་གཅིག་སྤྱི་མར་ཕུལ་ནས་ཞུས། །སྣུབས་ལ་སྣུབས་ཀྱི་མ་མོ་ཁྲག་མིག་ཅེས་པར་གྲགས་སོ། །གཉིས་པ་ནི་ལོ་ཙཱ་བ་ཤེས་རབ་བླ་མས་གུ་རུ་ཨཱ་ཙརྱ་དམར་པོ་ཉིད་རྒྱ་གར་དུ་གཤེགས་པ་ལ་བལ་  
པོ་ཚུན་ཆད་སྐྱེལ་ཐུང་མཛད་ནས་ཞུས་ནས་ཁྱད་བྱུང་སྟེ། ཞལ་གྱི་མན་ངག་མ་ལུས་པ་ཡིད་ཆེས་པར་གནང་སྟེ་ཁུངས་གཉིས་སོ། །དམག་ཟོར་ཞེས་པའི་དེས་ཚིག་གཏམ་དེར་རྩད་ཆོད་དོ། །གཞུང་ནི་སྡོམ་བརྒྱད་པོ་འདི་ཉིད་ཡིན་ཏེ་ཁུངས་མཐུན་ནོ། །མན་ངག་འདི་བྱ་  
ཐབས་ལ། །མཆོད་པ་བཤམས་ཏེ་བཅའ་བ་དང། །མ་མོ་བསྐྱེད་ཅིང་ཡེ་ཤེས་དགུག་མཆོད་ཅིང་བཟླས་པ་བྱ་བ་དང། །བསྟོད་ཅིང་ལས་སྦྱོར་བསྡུ་བའོ། །དེ་ལ་མཆོད་པ་བཤམ་པ་ནི། །དུར་ཁྲོད་ལ་སོགས་དབེན་པའི་སར། །མཎྜལ་ཁྲུ་གསུམ་ཆག་བྱ། །མདུན་དུ་  
གྲུ་གསུམ་མི་རིས་བཅས། །མཎྜལ་སྟེང་དུ་སོགས་པའི་རྫས། །ཕུད་དང་གཏོར་མ་རཀྟ་བཤམས། །ཁྲམ་ཤིང་བྱང་དམར་ནད་རྐྱལ་དང། །ཤོ་རྡེའུ་ཚོན་གྱི་དྲུ་བུ་སོགས། །ཤ་སྣ་རྙེད་ཚད་མི་དབང་ཤ་བསུར་ཆེན་མ་མོ་མཉེས་པར་བྱ། །དེ་ནས་རྟེན་གྱི་བྱ་ཐབས་ནི་  
དཀྱིལ་འཁོར་དབང་ལྡན་མཚམས་སུ་ནི། །འབྲུ་ནག་འཇིམ་ནག་བསྲེས་པ་ལས། །དྲེའུ་རྟ་ལ་ཞོན་ནག་མོ་ནི། །མཐིང་ནག་རྒྱན་གྱིས་བརྒྱན་པ་མོ། །རྨ་བྱའི་གདུགས་ཀྱིས་ཕུབ་པ་སྟེ། །བདུད་ཕྲུག་མཚོན་ཐོགས་མང་པོས་བསྐོར། །འཇིགས་སུ་རུང་བས་བསྐོར་བར་བྱ། །  
ད་ནི་མ་མོ་བསྐྱེད་པར་བྱ། །རང་གི་ཆོ་ག་རྫོགས་བྱས་ལ། །བྱང་ཤར་མུ་ལེ་དངོས་སུ་བསམ། །རླུང་ནག་འཚུབ་མའི་ནང་ཤེད་དུ། །ཀྵ་ཞེས་བརྗོད་པས་སྐད་ཅིག་གིས། །དམག་ཟོར་ནག་མོ་རེ་མ་ཏི། །དྲེའུ་རྟ་ལ་ཞོན་ཐོད་པ་ཅན། །ཕྱག་གཡས་བེ་ཅོན་འཛིན་པ་ལ། །ཕྱག་གཡོན་  
  
༄༅། །ཐོད་པ་ཁྲག་བཀང་བསྣམས། །དམོད་མོའི་མཚོན་ཆ་ལྔ་དང་བཅས། །སྒ་ཡ་སྔ་ཤ་ནད་རྐྱལ་ལ། །སྒ་ཡི་ཕྱི་རུ་དྲུ་བུ་སྟེ། །ཁྲམ་ཤིང་རྐེད་ལ་གཟིར་བ་དང། །བྱད་དམར་ཤོ་རྡེའུ་སྔ་ཤ་ལ། །དར་ནག་གོས་ཀྱིས་སྐུ་སྟོད་བརྒྱན། །བྱ་ཡི་གདུགས་འོག་ཆུད་པར་  
བསམ། །བདུད་ཕྲུག་ཚོགས་ནི་དུས་མཉམ་དུ། །གཡོན་པ་ཐོད་ཁྲག་ཡུངས་ཀར་ཅན། །གཡས་པ་མཚོན་ཆ་སྣ་ཚོགས་ཅན། །དེ་ལྟར་དམ་ཚིག་བསྐྱེད་བྱས་ལ། །རང་བཞིན་གནས་ནས་གཞུག་པར་བྱ། །ཛཧཱུཾ་ཞེས་ནི་སྔགས་ལ་གདགས། །བྱང་ཤར་ནས་བྱོན་རང་རང་ཐིམ། །བཞུགས་  
སུ་གསོལ་བའི་ཚིག་འདི་བརྗོད། །ཧཱུཾ་ནག་མོ་གདུག་ཅན་དྲེགས་པ་ཅན། །ཀུན་དུ་ཁྱབ་པའི་གཟུགས་སྟོན་མ། །ནག་མོ་གཙོ་མོ་དྲེའུ་རྟ་ཆིབས། །འདིར་སྤྱོན་དྲེའུ་རྟའི་གདན་ལ་བཞུགས། །རགྨོ་ཛཧཱུཾ་བཾ་ཧོཿ་ས་མ་ཡ་སྟྭཾ་ཞེས་བརྗོད་དོ། །དེ་ནས་དེ་ལ་མཆོད་པར་བྱ། །ཟ་བྱེད་ནག་མོ་  
མཆེ་བ་ཅན། །དགོད་བྱེད་ཧ་ཧ་ནག་མོ་ཁྱོད། །གསོད་ལ་དགའ་བར་བྱེད་པ་མོ། །བདག་ནི་བརྡ་ཡི་ཕྱག་བྱེད་དོ། །རགྨོ་ཨ་ཏི་པཱུ་ཛ་ཧོ། །པྲ་མོ་སྦོམ་པོ་ལས་བྱུང་བའི། །བདུད་རྩི་བྲན་པའི་ཛ་གད་འདི། དམག་ཟོར་ནག་མོ་ལ་འབུལ་ལགས། །བསྟན་པ་བསྲུང་ཕྱིར་བཞེས་སུ་གསོལ།།  
ཡི་གེ་སུམ་ཅུ་གཅིག་པ་ལ། །པཉྩ་ཨ་མྲྀ་ཏ་ཁཱ་ཧི་གདགས་སོ། །ཤ་ཁྲག་ལ་སོགས་བདུད་རྩི་ལྔ་དང་སྦྱོར། །འབྲུ་སྣ་ལྔ་ལ་སྦྱར་བའི་གཏོར་མ་འདི། །དམག་གཟོར་ནག་མོ་ཁྱོད་ལ་དབུལ། །བསྟན་པ་བསྲུང་ཕྱིར་བཞེས་སུ་གསོལ། །སྔགས་ཀྱི་མཇུག་ལ་བ་ལིཾ་ཏ་ལ་ཁ་རཾ་ཁཱ་ཧི་ཞེས་  
གདགས་སོ། །ཆུ་དང་མ་འདྲེས་དངས་མའི་ཁྲག་དངས་མ་ཡི་ནི་ཁྲག་ཆེན་པོ། །དམག་ཟོར་ནག་མོ་ལ་དབུལ་ལགས། །བསྟན་པ་བསྲུང་ཕྱིར་བཞེས་སུ་གསོལ། །སྔགས་ཀྱི་མཇུག་ལ་མ་ཧཱ་རཀྟ་ཁ་རཾ་ཁཱ་ཧི་ཞེས་སོ། །ལྷ་མོའི་སྡོག་མི་ཡོང་བར་བྱ་བའི་ཕྱིར། །བྱང་ཆུབ་ཀྱི་སེམས་  
དཀར་དམར་ལྕེ་ལ་བཞག་ཅིང་མཆོད་དོ། །དེ་ནི་དམ་བསྲེས་སོ། །དེ་ནས་སྨོན་ལམ་གདབ་པ་ནི། །བདག་ཅག་དུས་འདིར་ཚེ་རིང་ཞིང། །བུ་དང་ཚ་བོ་རྒྱས་པ་དང། །ལོངས་སྤྱོད་ཐམས་ཅད་རྒྱས་པ་དང། །ལོག་པར་ལྟ་བའི་དགྲ་དང་བགེགས། །ཐམས་ཅད་རྟག་ཏུ་རློག་པར་  
  
།ད་ནི་བཟླས་པ་བརྩམ་པར་བྱ། །རྟེན་གྱི་ལྷ་མོའི་ཐུགས་ཀ་རུ། །རྒྱུས་པའི་སྲེད་བུ་དེ་ལ་གདགས། །རྣལ་འབྱོར་སྙིང་གའི་ས་བོན་ལས། །འོད་ཟེར་དཀར་པོ་འཕྲོས་པ་ཡིས། །ལྷ་མོའི་ཐུགས་ཀར་མ་ལ་ཐིམ། །འོད་ཟེར་སྔགས་ཀྱིས་མཆོད་པར་བསམ། །འོད་ཟེར་དཀར་པོ་  
སྔགས་ཀྱི་གཟུགས། །བདག་ལ་སླར་ཐིམ་དངོས་གྲུབ་བྱིན། །དེ་ལྟར་ཡང་དང་ཡང་དུ་བསམ། །དེ་ཡི་ཐུན་སྨད་དག་ལ་ནི། །བདག་དང་མ་མོ་བདུད་ཕྲུག་བཅས། །ཐམས་ཅད་དུས་མཉམ་སྔགས་ཟློས་པའི། །འོད་ཟེར་དུག་མདའ་འདྲ་བ་ཡིས། །འབྲུབ་ཁུང་ཡུངས་ཐུན་ཁྲག་ཐུན་  
བྱ༑ །གཟས་པའི་ལུས་ཀྱང་བརླག་པར་བསམ། །མགོན་པོ་དེ་ལ་གཟུངས་ཐག་གཏང། །བསྟོད་པ་ཅུང་ཟད་ཅུང་ཟད་བྱ། །རེ་མ་ཏི་ཡི་སྤྱི་དང་མཐུན། །དེ་ནས་ལས་ལ་བསྡུ་བ་ནི། །བདུད་ཕྲུག་ཚོགས་དང་ཁྲག་རྣམས་ནི། །སླེའུ་ཁུང་དུ་ཁྱེར་ནས་ནི། །བསྒྲུབ་བྱའི་ཕྱོགས་  
སུ་ཁ་བལྟས་ལ། །སྐྲ་བཅིངས་འགྲམ་པ་སོལ་བས་བྱུག་དཔུང་པ་གཡས་པ་ཕྱུང་ནས་སུ། །ཡུགས་སྐྲས་བྱས་པའི་འུར་རྡོའམ། །ཡང་ན་ལག་པ་རང་གིས་ཏེ། །ཟོར་ལམ་སྤྱི་དང་མཐུན་པར་དབྱེ། །དམག་གི་ཚོགས་ནི་མི་ཐུབ་སྦྱིན། །དུག་ལྔས་བཀང་བ་མང་པོ་དང། །ཡུངས་ཐུན་  
ཐོགས་པ་མང་པོ་དང། །མཚོན་ཆ་ཐོགས་པ་མང་པོ་ཡིས། །དགྲ་ལུས་ཡུལ་འཁོར་བཅོམ་པ་དང། །ཐམས་ཅད་གསོད་ཅིང་ཟ་བར་བསམ། །གཡང་གཞི་དྲག་ཏུ་བརྡབ་པར་བྱ། །ལོག་ལ་ལྷ་མོ་ལ་ཡང་མཆོད། །བདུད་ཕུང་མང་པོ་ཕངས་པའི་ཚེ། །བདུད་ཕྲུགས་གཟུགས་  
རྣམས་མི་སྣང་ན། །ལས་རྣམས་འགྲུབ་པར་གདོན་མི་ཟ། །བདུད་རྣམས་འདུག་ན་ཅུང་ཟད་དཀའ། །ཅུང་ཟད་བསྟོད་པ་བྱེད་པ་ནི། །ཧཱུཾ་བྷྱོ་དཔལ་གྱི་གཟུགས་ཅན་འདོད་ཁམས་གཙོ་མོ་ཁྱོད། །རྟ་མཆོག་ཞོན་ནས་དཔག་ཚད་ལྔ་བརྒྱར་རྒྱུག་བེ་ཅོན་ཐོད་པ་དམ་པ་རང་རྟགས་འཛིན།།  
རེ་ལྡེས་སྟོད་དཀྲིས་སྦྲུལ་གྱི་ཤམ་བུ་ཅན། །ལྟེ་བར་ཉི་ཤར་གཙུག་ན་ཟླ་རྒྱས་མ། །ཁྲག་ནད་བདག་མོ་དབྱིངས་ཕྱུག་དཔལ་འབར་མ། །ལྷ་མོ་རེ་མ་ཏི་ལ་བསྟོད་པ་འབུལ། །རགྨོ་བྷྱོ། །རགྨོ་བྷྱོབྷྱོ། །རགྨོ་ཐུན་བྷྱོ། །ཁ་ལ་རག་ཆེ་ན་མ། རགྨོ་ཨ་བྱ་ཏ་བྱ་ཐུན་བྷྱོ། །རུ་ལུ་རུ་ལུ་  
  
༄༅། །ཧཱུཾ་བྷྱོ་ཧཱུཾ། ཆེ་གེ་མོ་མཱ་ར་ཡ། འབོད་རྦད་བསད་གསུམ་དེ་ལ་ཚང། །བཟླས་པ་ལ་ནི་བརྩོན་འགྲུས་བྱ། །མ་མོའི་བསྟོད་བསྐུལ་སྤྱི་དང་མཐུན། །གསེར་མཁར་རབ་ཏུ་དུས་བཞིའི་རྒྱལ་མོའི་བསྐུལ་ལ་སོགས་པ་བྱ། །དཔལ་ལྷ་མོ་དམག་ཟོར་གྱི་མན་ངག་རྫོགས་སོ།། །།  
ཨཱ་ཙརྱ་དམར་པོ་ལ་ཤེས་རབ་བླ་མས་ཞུས་པའི་ལུགས་ཡིན།།  
  
  
