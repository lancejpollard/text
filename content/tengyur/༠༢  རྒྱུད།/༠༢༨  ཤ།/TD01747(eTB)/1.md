  
།རྒྱ་གར་སྐད་དུ། དྷརྨ་ཨ་བཧི་ཥི་ཀ་མ་ར་ག་ས་ཧི། བོད་སྐད་དུ། དབང་ཆོས་རྟེན་འབྲེལ་འགྲོ་ལྡོག་དཔལ་རྡོ་རྗེ་མཁའ་འགྲོ་མ་རྣམས་ལ་ཕྱག་འཚལ་ལོ། །བླ་མ་མཁའ་འགྲོ་རྡོ་རྗེ་འཆང་དབྱེར་  
མེད༑ །གར་བསྒོམ་གནད་ཀྱི་ཡུལ་དེར་འདུད། །བླ་མེད་རྒྱུད་རྣམས་བཅུད་བསྡུས་པའི། །དབང་ཆོས་རིམ་པ་བཤད་པར་བྱ། །དབང་བཞིའི་གདམས་པ་ཟབ་མོ་ཡིས། །རང་གཞན་ལྷན་ཅིག་སྐྱེས་པ་དེས། །གཞན་རྣམས་དབང་དུ་སྡུད་པ་ཡི། །སྲོག་སྔགས་ཟབ་མོ་  
འདི་ཉིད་ལ། །དབང་བཞིའི་གདམས་པ་མེད་པ་ཡིས། །རྣམ་རྟོག་དབང་དུ་རྣམ་རྟོག་སོང། །རང་ཉིད་གཞན་གྱི་དབང་དུ་འགྲོ། །རང་སྲོག་གཅོད་པའི་སྟྭ་རེ་ཡིན། །དབང་པོ་གཅིག་དང་ཚེ་གཅིག་ལ། །གང་ཟག་བཞི་དང་རིགས་ཅན་བཞིན། །མཆོག་དབང་བཞི་  
  
༄༅། །ཡིས་ཐེ་ཚོམ་མེད། །དུག་གསུམ་ལམ་དང་རྣམ་རྟོག་ལམ། །མཆོག་ཐུན་དངོས་གྲུབ་གང་བསྒྲུབ་པ། །བསྙེན་སོགས་བཞི་དང་བཅུ་གནད་གཅེས། །རང་རྐྱེན་དག་ལས་གཞན་རྐྱེན་འབྱུང། །ལྟས་གཅིག་རྟགས་བཞིན་ཤེས་བྱས་ལ། །བསྒྲུབ་དང་  
ལྡོག་གཞག་གདམས་ངག་གཅེས། །བླ་མ་སངས་རྒྱས་དབྱེར་མེད་མཆོག་གར་བསྒོམ་རིགས་ལྔའི་སྐོར་ལྡོག་སོགས། །མཆོག་ཐུན་གཉིས་ཀྱི་བྱེ་བྲག་གིས། །ཏིང་འཛིན་ལྔ་ལྡན་གདམས་པ་བཅས། །གཞན་ཡང་ཏིང་འཛིན་དུ་མ་ལས། །འཇུག་པར་བྱེད་པ་མ་  
ཤེས་ན། །མཆོག་དང་ཐུན་མོང་དེ་ལ་མེད། །དེ་བས་གདན་གྱི་གདམས་པ་གཅེས། །ལུས་ངག་ཡིད་གསུམ་རྟེན་འབྲེལ་ཀྱང། །ཡེ་ཤེས་གཅིག་གིས་འགྲོ་ལྡོག་ངེས། །དད་གུས་བདག་གཞན་འགྲོ་ལྡོག་ངེས། །གཅིག་ལ་གཅིག་བརྟེན་མཚུངས་ལྡན་འགྲུབ། །ཕྲིན་  
ལས་བཞི་དང་བསྡུ་བ་བཞི། །རིགས་ལྔ་ཡེ་ཤེས་ལྔ་ལ་སོགས། །སྟན་ཐོག་གཅིག་ཏུ་བསྒོམ་པ་གཅེས། །བཞི་པ་ཕྱག་རྒྱ་ཆེན་པོ་གཅེས། །ཁྱད་པར་ཏིང་འཛིན་ལྔ་ལྡན་གཅེས། །མི་འགྱུར་བླ་མ་གདམས་པ་གཅེས། །འཁྲུལ་འཁོར་ཉེས་ནད་དགྲ་གདོན་འབྱུང། །ཞི་དང་  
དངོས་གྲུབ་འབྱུང་བ་ལ། །ལུས་རྩ་ངག་རླུང་སེམས་ཐིག་ལེ། །དབྱེར་མེད་ལྷན་ཅིག་སྐྱེས་པ་ཡི། །དབང་བཞི་དག་ལས་སྐྱེས་པའི་བུ། །གེགས་སེལ་བོགས་འདོན་ངག་ཏུ་འགྱུར། །ཕྱག་རྒྱ་ཉེར་གནས་ཕྱི་འཁོར་སོགས། །ལུས་ངག་ཡིད་གསུམ་འདྲ་མཐུན་དང། །ཁ་དོག་  
དབྱིབས་སོགས་རྒྱུད་སྡེ་བཞིན། །གང་ལ་གང་ཤིས་རྟེན་འབྲེལ་གནད། །རྣལ་འབྱོར་བློ་སེམས་མཐུན་པས་འགྲུབ། །ཅི་བསམ་འགྲུབ་པས་བློ་རེ་བདེ། །རང་ལུས་གཞན་ལུས་གདམས་པ་གཅིག་རང་སེམས་གཙོ་བོར་གྱུར་པ་ལས། །རྣལ་འབྱོར་བོ་རང་བྱ་མི་དགོས། །  
བླ་མེད་ཐེག་པ་ཆེན་པོ་ཡིན། །བདེ་ཤས་ཆེ་བའི་རིགས་ཀྱིས་ནི། །རིགས་ལྡན་ཤེས་དང་སྒྱུ་རྩལ་ཤེས། །འཁྲུལ་འཁོར་གནད་དང་ཡོན་ཏན་སོགས། །ཐ་མལ་སྤངས་པ་གནད་དུ་གཅེས། །བླ་མེད་སྣོད་རུང་སྣོད་བྱས་ནས། །ཉོན་མོངས་རང་དབང་ལམ་དང་འདྲེས། །  
  
།བཞི་ལྡན་གདན་དང་མཐུན་པས་བསྒྱུར། །མཐོན་དམན་སྐྱོན་ཡོན་བཟང་ངན་སོགས། །འདུན་པའི་སེམས་ཀྱིས་བསྒྱུར་བར་བྱ། །སྤྲོས་བཅས་སྤྲོས་མེད་ཤིན་ཏུ་སྤྲོས་མེད་དང། །ཕྱོགས་ལས་རྣལ་འབྱོར་དོན་གྱི་སྤྱོད་པ་བྱ། །ཕྱི་ནང་གསང་  
བ་དེ་ཉིད་རིག་མ་ཡིན། །བསྟེན་ཐབས་དུས་ཚོད་གནས་སྐབས་འདོད་ཡོན་དང། །ཁྱད་པར་རོ་དྲུག་རིག་མ་གནད་ཀྱིས་བཅད། །འབྲས་བུ་བཞི་དང་དབྱེར་མེད་ཕྱག་རྒྱའི་གནད། །ལ་ལ་ཉོན་མོངས་འབུར་འཇོམས་བྱེད། །ལ་ལ་ཉོན་མོངས་འགྱོད་རྗེས་གཅོད། །ཉོན་མོངས་  
ཆེ་བ་བདེ་བ་ཆེ། །དེ་ཕྱིར་སྟོང་པའི་རྒྱས་འདེབས་གནད། །གཞན་དོན་སློབ་པའི་ཟུང་འཇུག་ཡིན། །བྱ་བྱེད་བྲལ་སོགས་ལྷུན་གྲུབ་ཡིན། །དམ་ཚིག་བཞི་དང་སྡོམ་པ་བཞི། །དམ་བཅའ་བཞི་བཅས་མཆོག་དབང་བསྐུར། །ཕྱོགས་བཅུའི་དཔའ་བོ་རྣལ་འབྱོར་མ། །  
འདུས་ན་ཛཱ་ལནྡ་རར་ཐིམ། །པདྨ་བཞི་ལ་ཐིག་ལེ་བཞི། །བདེ་བ་བཅུ་དྲུག་སྐྱེ་བར་འགྱུར། །རང་སྣང་ཡེ་ཤེས་གཟུགས་ཅན་གྱིས། །པདྨ་ལྟེ་བའི་དབུས་ན་གནས། །ནོར་བུའི་རྩེ་མོར་གནས་པའི་ཚེ། །མར་མེ་ལྟ་བུར་མྱ་ངན་འདས། །ཕྱག་རྒྱ་བཞི་དང་སྐུ་བཞིར་བསྟན། །  
སངས་རྒྱས་རྣམས་ནི་ཆོས་སྐུ་ཡིན། །གསང་སྔགས་ཚུལ་ཆེན་ཐེག་པ་འདིར། །བླ་མ་བཟང་པོས་བཟུང་བ་རྣམས། །ཟླ་བ་དྲུག་ལ་སོགས་པས་ནི། །འགྲུབ་པས་སུ་ཞིག་འདིར་མི་འཇུག་རྟེན་འབྲེལ་རྡོ་རྗེའི་ཚིག་དྲུག་འདི། །མ་བྱུང་འབྱུང་བར་མི་འགྱུར་རོ། །ཚིག་  
དོན་འབྲེལ་པའི་རྟེན་འབྲེལ་འདི། །ཐབས་ཤེས་གཉིས་སུ་འབྲེལ་བྱས་ནས། །མཆོག་ཐུན་གཉིས་སུ་འགྲུབ་འགྱུར་ཞིང། །མཁའ་འགྲོའི་དམོད་བཞིན་ད་ལྟར་དེ་འགྲུབ་ཤོག་དཔལ་ནཱ་རོ་པས་མཛད་པའི་དབང་ཆོས་ཀྱི་གདམས་ངག་རྫོགས་སོ།། །།  
རྒྱ་གར་གྱི་བླ་མ་ཏེ་ཕུ་པ་དང། བོད་ཀྱི་ལོ་ཙཱ་བ་རྨ་བན་ཆོས་འབར་གྱིས་བསྐུར་བའོ།།  
  
  
