  
།རྒྱ་གར་སྐད་དུ། ཏཱ་རགུ་ཧྱ་སཱ་དྷ་ནཾ། བོད་སྐད་དུ། སྒྲོལ་མའི་གསང་བའི་སྒྲུབ་ཐབས། མགོན་པོ་སྤྱན་རས་གཟིགས་ལ་ཕྱག་འཚལ་ལོ། །མཆོག་དང་ཐུན་མོང་འདོད་པ་དང། །བར་ཆོད་ཉེར་འཚེ་ཞི་བ་དང། །འདོད་པའི་ཡོན་ཏན་འཕེལ་འགྱུར་ཞིང། །  
ཕྲིན་ལས་རྣམ་བཞི་བསྒྲུབ་པའི་ཕྱིར། །ལྷ་མོ་གསང་བའི་སྒྲུབ་ཐབས་བཤད། །དང་པོ་ཉམས་པའི་སྐྱོན་བྲལ་ཞིང། །བརྩོན་འགྲུས་ལྡན་པའི་སྐྱེས་བུ་ཡིས། །ཤིན་ཏུ་དབེན་པའི་ས་ཕྱོགས་སུ། །མཎྜལ་ཁྲུ་གང་ཚད་དུ་བྱ། །དྲི་ཆེན་དྲི་ཆུས་ཆག་ཆག་གདབ། །མཆོད་པ་ལྔ་ལྡན་  
རས་རིས་དགྲམ། །ཕྱི་ནང་བར་ཆོད་ཞི་བར་བལྟ། །སྟན་ལ་ལེགས་འདུག་ནུབ་ཏུ་བལྟ། །སྐད་ཅིག་ལྷ་བསམ་འོད་ཀྱིས་སུ། །སྲིད་གསུམ་ཞིང་སྦྱངས་སྤྱན་དྲངས་ལ། །ཡན་ལག་བདུན་པོས་རྒྱུད་དག་བྱས། །ཚད་མེད་བཞི་བསམ་སྟོང་ཉིད་བསྒོམ། །ཨ་ལས་མེ་བྱུང་གྲུ་  
གསུམ་དབྱིབས། །དཀར་པོ་བསམས་ལ་དེ་སྟེངས་སུ། །ཨ་བསམ་ཞུ་བས་ལྷ་མོ་བསྐྱེད། །མདོག་སྨུག་བོང་ཐུང་ཐོད་ཕྲེང་ཅན། །ཞལ་གཅིག་ཕྱག་གཉིས་དགོད་པའི་གདངས། །རུས་པའི་ཕྲེང་བས་སྐུ་བརྒྱན་ཅིང། །མེ་དཔུང་འབར་བའི་གདན་ལ་བཞུགས། །ཕྱག་གཡས་  
མདའ་གཞུ་རབ་ཏུ་འཛིན། །ཨུཏྤལ་ཐོད་པ་བྱང་སེམས་གང། །གཡོན་པ་ཐོད་དཀར་འཛིན་པ་བསྐྱེད། །སྙིང་གར་ཨེ་ཡི་ཆ་བྱད་ལ། །ཨ་ཡི་མཚན་མ་འོད་འཕྲོས་པས། །ཡེ་ཤེས་དྲངས་པ་མཆོད་པ་ནི། །ཚིག་ཏུ་མ་ཡིན་བློ་ཡིས་དབུལ། །བཞིས་བསྟིམ་བྱིན་བརླབ་  
དབང་བསྐུར་བྱ། །བསྐྱེད་ལ་གསང་སྔགས་ཡིད་ལ་བཟླས། །ཁ་དོག་ལྔ་ལྡན་སྙིང་གར་བསམ། །ཆེད་དུ་བཟླས་པ་བྱ་བ་ནི། །ཨོཾ་ཨཱ་ཨ་དཧི་སི་ཏུ་ཧཱུཾ། འབྲུ་བདུན་དངོས་གྲུབ་འབྱུང་བར་བྱེད། །བྮིའམ་གཅིག་དང་བདུན་པ་གྲུབ། །ཐུན་བར་གཏོར་མ་ཡང་ཡང་དབུལ། །  
མིང་དང་གཏམ་ཡང་གསང་སྤྱོད་བྱ། །བཞི་ལས་མེ་སུར་བདེ་བ་དབབ། །བསྐྱིལ་ལ་ལྷན་སྐྱེས་བདེ་བ་བསྒོམ། །ཨེ་ཡི་ཨ་ལས་འོད་འཕྲོས་པས། །འདོད་པའི་ཡོན་ཏན་དེ་བཀུག་ལ། །མཚན་ལྡན་སྣོད་དུ་བཀུག་བྱས་ལ། །རྟགས་རྫོགས་ལོངས་སྤྱོད་གཞན་དུ་མ་ནི། །ཕྲིན་  
  
།རིན་ཆེན་དང་འདྲ་སྒྲུབ་པའི་ཐབས། །འཇིགས་པ་ཀུན་སྒྲོལ་བདེ་བ་སྟེར། །ནད་མེད་གནོད་རྣམས་རང་བཞིན་འགྱུར། །ཕོངས་པ་ཀུན་སྒྲོལ་འབྱོར་པར་ལྡན། །སངས་རྒྱས་ཀུན་གྱིས་དབང་བསྐུར་འགྱུར། །སྒྲུབ་ཐབས་འགྲོལ་ཕན་ཕྱིར་བཀོད། །  
ལྷག་པའི་ལྷ་ཡི་ཞལ་མཐོང་ཤོག་བར་ཆོད་ཉེ་བར་ཞི་གྱུར་ནས། །འགྲོ་རྣམས་དེ་ཡི་ཞལ་མཐོང་ཤོག་སྒྲོལ་མ་གསང་བའི་སྒྲུབ་ཐབས། དཔལ་རྟག་པའི་རྡོ་རྗེ་ལུང་བསྟན་བས་བཀོད་པ། གསང་བ་ཟམ་ཏོག་ཅེས་བྱ་བ་རྫོགས་སོ།། །།རྒྱ་གར་གྱི་མཁན་པོ་ར་ཏ་  
དཧར་དང། ལོ་ཙཱ་བ་རྨས་བསྒྱུར་བའོ།།  
  
  
