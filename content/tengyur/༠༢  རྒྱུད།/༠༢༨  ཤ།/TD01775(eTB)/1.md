  
།རྒྱ་གར་སྐད་དུ། ཤྲཱི་མ་ཧཱ་ཀཱ་ལ་སྟོ་ཏྲ། བོད་སྐད་དུ། དཔལ་ནག་པོ་ཆེན་པོ་ལ་བསྟོད་པ། །དཔལ་ནག་པོ་ཆེན་  
པོ་ལ་ཕྱག་འཚལ་ལོ། །བཅོམ་ལྡན་དཔལ་ཆེན་གྲགས་པ་ཡི། །སྐུ་གསུང་ཐུགས་ལས་སྤྲུལ་པ་ཡིས། །ཉིད་ཀྱི་ཐུགས་ཀ་ནས་བྱུང་སྟེ། །སྤྲུལ་པས་འདུལ་ལ་ཕྱག་འཚལ་བསྟོད། །ཧཱུཾ་གི་དེ་ཉིད་ལས་བཞེངས་པའི། །ཞལ་གཅིག་ཕྱག་ནི་གཉིས་པ་སྟེ། །སྐུ་མདོག་  
  
༄༅། །ནག་པོ་འབར་བ་ཆེ། །བསྟན་པ་སྲུང་ལ་ཕྱག་འཚལ་བསྟོད། །ཐོད་པ་རྣམ་གསུམ་འབར་བ་ཡི། །གཞལ་ཡས་གུར་གྱི་ནང་ན་བཞུགས། །གཡས་བསྐུམ་གཡོན་བརྐྱང་བདུད་རྣམས་མནན། །འགྱིང་བག་བརྗིད་ལ་ཕྱག་འཚལ་བསྟོད། །མ་ཆགས་ཐབས་ཀྱི་པདྨ་  
མཛེས། །ཤེས་རབ་ཡེ་ཤེས་ཉི་མའི་དཀྱིལ། །ཧཱུཾ་ལས་སྐྱེས་པའི་དཔའ་བོ་ནི། །བསྟན་པ་བསྲུངས་ལ་ཕྱག་འཚལ་བསྟོད། །གཡས་ཀྱི་གྲི་གུག་གདེངས་པ་ཡིས། །དགྲ་བགེགས་འདུལ་ཞིང་བདུད་མགོ་གཅོད། །ཉོན་མོངས་དུག་གསུམ་རྩད་ནས་འཇོམས། །དཔའ་བོ་ཁྱོད་ལ་  
ཕྱག་འཚལ་བསྟོད། །བདུད་ཀྱི་ཐོད་པ་བདུད་རྩིས་བཀང། །ཉིད་ཀྱི་ཞལ་དུ་གསོལ་བར་མཛད། །སྒྲུབ་པ་པོ་ལ་དངོས་གྲུབ་སྩོལ། །བྱིན་རླབས་འབེབས་ལ་ཕྱག་འཚལ་བསྟོད། །ཞལ་ནས་ཁྲག་གི་རྒྱུན་འཛག་པ། །བསྟན་པ་ལ་གནོད་དལ་ཡམས་འབེབས། །དམ་ཚིག་  
བསྲུངས་ལ་དངོས་གྲུབ་སྩོལ། །ཐུགས་རྗེ་ཆེ་ལ་ཕྱག་འཚལ་བསྟོད། །སྲིད་གསུམ་སེམས་ཅན་ཐམས་ཅད་ཀྱི། །མགོ་བོའི་ཕྲེང་བས་དོ་ཤལ་བྱས། །དུག་ལྔ་རྩད་ནས་གཅོད་པ་སྟེ། །དུག་གསུམ་འཇོམས་ལ་ཕྱག་འཚལ་བསྟོད། །མཆེ་བ་གཙིགས་པས་བསྟན་པ་ལ། །གནོད་པའི་  
ཀླད་པ་འཇོམས་པར་མཛད། །ཏིལ་ཙམ་དག་ཏུ་བརླག་པར་མཛད། །མི་མཐུན་འདུལ་ལ་ཕྱག་འཚལ་བསྟོད། །གདུག་པ་མ་ལུས་འདུལ་མཛད་པའི། །རྐང་མེད་འགྲོ་བས་སྐུ་ལ་བརྒྱན། །ཞེ་སྔང་རྩད་ནས་གཅོད་པ་སྟེ། །ཀླུ་ཆེན་འདུལ་ལ་ཕྱག་འཚལ་བསྟོད། །སྟག་ནི་དཔའ་བརྗིད་རྔམ་  
པའི་ཆས། །ཤམ་ཐབས་རྐེད་ལ་བཅིངས་པ་ཡིས། །དྲེགས་པ་ལྷ་ཆེན་ཟིལ་གྱིས་གནོན། དཔའ་ཆེན་བདུད་འདུལ་ཕྱག་འཚལ་བསྟོད། །བསྐལ་པ་མེད་དཔུང་འབར་བ་ཡི། །སྲིད་པའི་རྩེ་མོར་རབ་ཏུ་འབར། བསྟན་པ་ལ་གནོད་སྒྲོལ་མཛད་པ། །འབར་བའི་རྒྱལ་པོ་ཁྱོད་ལ་བསྟོད། །  
ད་བཞིན་གཤེགས་པ་ཐམས་ཅད་ཀྱི། །ཐ་མའི་བསྟན་པ་སྲུང་མཛད་པ། །ཐད་པ་ལྔ་ཡིས་དབུ་ལ་བརྒྱན། །འཇིགས་འགོད་གཤེགས་ལ་ཕྱག་འཚལ་བསྟོད། །རལ་པ་ཁམ་ནག་གྱེན་དུ་འཁྱིལ། །བསྟན་པ་ཕུན་སུམ་ཚོགས་པ་ཡིས། །ནམ་མཁའི་མཐའ་དང་མཉམ་པའི་རྟགས།།  
  
།སྤྱན་གསུམ་དུ་ག་གསུམ་རྩད་ནས་འཇོམས། །འདུལ་བ་རྣམ་པ་བཞི་གཟིགས་ནས། །གང་ལ་ཅི་འདུལ་ཇི་བཞིན་དུ། །དེ་འདུལ་ཁྱོད་ལ་ཕྱག་འཚལ་བསྟོད། །དཔལ་ནག་པོ་ཆེན་པོ་ལ་བསྟོད་པ་སློབ་དཔོན་ཆེན་པོ་ཨ་ཝ་དྷཱུ་ཏཱི་པས་མཛད་པ་  
རྫོགས་སོ།།  
  
  
