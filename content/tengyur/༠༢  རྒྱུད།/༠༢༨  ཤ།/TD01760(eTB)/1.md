  
།རྒྱ་གར་སྐད་དུ། ཤྲཱི་མ་ཧཱ་ཀཱ་ལ་བི་ཏ་ར་སཱ་དྷ་ནཾ་ནཱ་མ། བོད་སྐད་དུ། དཔལ་མགོན་པོའི་ནང་སྒྲུབ་ཅེས་བྱ་བ། དཔལ་ནག་པོ་ཆེན་པོ་ལ་ཕྱག་  
  
།ནག་པོ་བསྒྲུབ་འདོད་རྣལ་འབྱོར་གྱིས། །ཡིད་དང་མཐུན་པའི་དབེན་གནས་སུ། །རྟེན་དང་མཆོད་པའི་རྫས་བཤམས་ཏེ། །དང་པོ་བྱང་ཆུབ་སེམས་བསྐྱེད་ལ། །མདུན་དུ་སྐད་ཅིག་འདབ་བརྒྱད་སྟེང། །དཔལ་ལྡན་ནག་པོ་ཆེན་པོ་ལ། །ལྷ་མོ་བརྒྱད་ཀྱིས་བསྐོར་བ་ཡང། །  
བྱ་རྒོད་མགོ་དང་ཁྱུང་གི་མགོ། །ཁྭ་ཡི་གདོང་དང་འུག་པའི་གདོང། །དེ་བཞིན་ཕྱོགས་ཀྱི་ལྷ་མོའོ། །ཕག་གི་གདོང་དང་ཁྱི་གདོང་མ། །སྤྱང་ཀི་སྟག་གི་གདོང་ཅན་བཞི། །མཚམས་ཀྱི་ལྷ་ནི་ཤེས་པར་བྱ། །ཀུན་ཀྱང་ནག་མོ་གྲི་ཐོད་ཐོགས། །པདྨ་རོ་དང་ཉི་སྟེང་ན། །ཞབས་  
གཉིས་བརྐྱང་བསྐུམ་ཚུལ་དུ་བཞུགས། །དེ་ལ་བདུན་པོ་རྣམ་དག་གིས། །མཆོད་ལ་གསོལ་བ་བཏབ་བྱས་ལ། །རང་བཞིན་གནས་སུ་གཤེགས་སུ་གསོལ། །རང་ཉིད་ཡི་དམ་གསལ་བའི་མདུན། །སྟོང་པའི་ངང་ལས་པཾ་དང་རཾ། །པདྨ་ཉི་མའི་སྟེང་དུ་ཧཱུཾ། །འཕྲོས་འདུས་  
གྲི་གུག་ཧཱུཾ་གིས་མཚན། །འོད་འཕྲོས་དོན་བྱས་སླར་འདུས་ནས། །ས་བོན་ཕྱག་མཚན་གྱུར་པ་ལས། །དཔལ་ལྡན་མགོན་པོའི་སྐུར་གྱུར་ཏེ། །ཞལ་གཅིག་སྤྱན་གསུམ་སྨིན་མ་འཁྱོག་ཁྲོ་གཉེར་ཞལ་གདངས་མཆེ་བ་གཙིགས། །དབུ་སྐྲ་དམར་སེར་གྱེན་དུ་འབར། །ཕྱག་བཞི་  
གཡས་གཉིས་གྲི་གུག་དང། །རལ་གྲི་འབར་བ་འཛིན་པའོ། །གཡོན་གྱི་ཕྱག་གཉིས་ཐོད་ཁྲག་དང། །མདུད་རྩེ་གསུམ་པ་བསྣམས་པའོ། །ཞབས་གཉིས་ཕྱེད་སྐྱིལ་འགྱིང་བག་ཅན། །སྟག་ཤམ་མགོ་ཕྲེང་ངོ་ཤལ་བྱས། །ཕྱག་རྒྱ་ལྔ་དང་ལྡན་པ་ལ། །ཀླུ་ཆེན་བརྒྱད་  
ཀྱིས་སྐུ་ལ་བརྒྱན། །དེ་ལྟར་དམ་ཚིག་གསལ་བསྐྱེད་ལ། །ཡེ་ཤེས་སྤྱན་དྲངས་མཆོད་ཅིང་བསྟོད། །ཛཧཱུཾ་བཾ་ཧོས་དགུག་གཞུག་བྱ། །སྐུ་གསུང་ཐུགས་གསུམ་བྱིན་གྱིས་བརླབ། །ཨོཾ་བཛྲ་ཀ་ཝཱུ་བ་མ་ཧཱ་ཀཱ་ལ་ཧཱུཾ་ཧཱུཾ་ཕཊ། མན་ངག་བཞིན་དུ་བཟླས་པར་བྱ། །སྐྱོན་གཏོར་མ་  
ཕུལ་བྱས་ལ། །མཆོད་བསྟོད་གསོལ་བཏབ་ཡེ་ཤེས་གཤེགས། །དམ་ཚིག་བསྡུས་ལ་དགེ་བ་བསྔོ། །དགེ་རྩས་བར་ཆད་ཀུན་བསལ་ནས། །བསྟན་པ་དར་ཞིང་རྒྱས་པར་ཤོག་མགོན་པོ་བྱ་རོག་གདོང་ཅན་གྱི་ནང་སྒྲུབ་རྫོགས་སོ།། །།པཎྜི་ཏ་ཨ་བྷ་ཡཱ་ཀ་ར་དང། ལོ་ཙཱ་  
  
༄༅། །བ་ཙ་མི་ཆེན་པོས་བསྒྱུར་བའོ།།  
  
  
