  
།རྒྱ་གར་སྐད་དུ། མ་ཧཱ་ཀཱ་ལ་ཨ་བཧི་ས་མ་ཡ། བོད་སྐད་དུ། ནག་པོ་ཆེན་པོའི་  
མངོན་པར་རྟོགས་པ། དཔལ་ནག་པོ་ཆེན་པོ་ལ་ཕྱག་འཚལ་ལོ། །དང་པོ་དཀའ་ཐུབ་ལ་གནས་པས། དུར་ཁྲོད་ལ་སོགས་པའི་གནས་སུ། གཅིག་ཏུ་དབེན་པར་གནས་པས། ལུས་ཡོངས་སུ་དག་པར་བྱས་ལ། སྔགས་འདི་བརྗོད་པར་བྱའོ། །ཨོཾ་མ་ཧཱ་ཀཱ་ལ་པཱུརྦ་ཨིནྡྲ་བནྡྷ་  
དཀྵི་ན་ཡ་མོ་བནྡྷ། པཥྕི་མ་བ་རུ་ཎ་བནྡྷ། བེ་ར་ཨ་དཧི་པ་ཏི་བནྡྷ། ཨཱི་ཤ་ན་བྷཱུ་ཏ་ཨ་དཧི་པ་ཏི་བནྡྷ། ཨ་གནི་པཻ་ཤྭ་ར་ན། ནཻ་རྲྀ་ཏྱེ་རཀྵ་ས་བནྡྷ། བཱ་ཡ་བེ་བཱ་ཡུ་དེ་བ་ཏ། ཨུརྡྷེ་སི་ཏ་མ་ཧོ་བནྡྷ། ཨདྷ་པྲྀ་ཐྭཱི་ནཱ་གེནྡྲ། ཙནྡྲ་སཱུརྱ་དེ་བ་གྲ་ཧ། མཱ་ཏྲྀ་ཛྲ་མི་ཀ་བྷཱུ་ཏ། ཀ་ཊ་པཱུ་ཏ་ན་ཤྩ་ཛཱཀྵཱཥྚར་  
གྷ་ཏེ། ཡེ་ཀ་ཙི་ཏ་དུཥྚཱ་ན། སརྦན། བནྡྷ། བནྡྷ། ཀཱི་ལ་ཡ་ཀཱི་ལ་ཡ། བཛྲ་མུངྒ་རེ་ཎ་ཀ་ཧ་ཀ་ཧ་ཤཔྟ་པ་ཏ་ལ། ཨཱ་ཀོ་ཊ་ཡ་ཨཱ་ཀོ་ཊ་ཡ་ཧཱུཾ་ཕཊ་ཕཊ་སཱ་ཧཱ། འདིས་བགེགས་བསལ་བར་བྱས་ལ། དེ་ནས་སྔགས་བསྒྲུབ་པ་ལ་སྔགས་པས་འབད་པར་བྱ་སྟེ། རང་གི་ལུས་  
ཀྱི་སྙིང་གར་ཡི་གེ་ར་ཡོངས་སུ་གྱུར་པ་ལས། ཉི་མའི་དཀྱིལ་འཁོར་གྱི་དབུས་སུ་ཧཱུཾ་སྔོན་པོ་ལས་འོད་ཟེར་འཕྲོས་པས། བླ་མ་དང་སངས་རྒྱས་བྱང་ཆུབ་སེམས་དཔའི་ཚོགས་སྤྱན་དྲངས་ལ། གླང་པོ་ཆེའི་ལྟ་སྟངས་ཙམ་གྱི་ནམ་མཁའ་ལ་བཞུགས་སུ་གསོལ་ཏེ། ཐུགས་  
ཀའི་ས་བོན་ལས། མེ་ཏོག་མ་དང་བདུག་སྤོས་མ་སོགས་མཆོད་པའི་ལྷ་མོ་རྣམས་ཀྱིས་མཆོད་ལ། སྡིག་པ་ཡང་བཤགས་ཏེ། འཁོར་བ་ཐོག་མ་མེད་པ་ནས། །སྐྱེ་བའི་བརྒྱུད་པ་ཐམས་ཅད་དུ། །ཇི་ལྟར་བྱས་པའི་སྡིག་པའི་ཚོགས། །བྱས་དང་རྗེས་སུ་ཡི་རང་བ། །ཐམས་  
ཅད་སོ་སོར་བཤགས་པར་བགྱི། །ཕྱིན་ཆད་བདག་ནི་མི་བགྱིད་དོ། །དཀོན་མཆོག་གསུམ་ལ་སྐྱབས་སུ་མཆི། །མངོན་དུ་ཐམས་ཅད་སོ་སོར་བཤགས། །བསོད་ནམས་ཀུན་ལ་རྗེས་ཡི་རང། །སངས་རྒྱས་བྱང་ཆུབ་ཡིད་ཀྱིས་གཟུང། །ཚངས་པའི་གནས་རྣམས་  
  
༄༅། །བསྒོམ་པ་ཡིས། །ཐོག་མ་མེད་པའི་འཁོར་བ་ནས། །བདག་གི་མ་དང། ཕ་དང། སྤུན་ཟླ་དང། སྲིང་མོ་ལ་སོགས་པས་གཙོ་བྱས་པའི་སེམས་ཅན་ཐམས་ཅད་ལ་མ་བུ་གཅིག་པ་ལྟར་བྱམས་པའི་སེམས་ལྟར་དུ་གནས་པས། འཁོར་བའི་ཕ་རོལ་ཏུ་བསྒྲལ་བར་  
བགྱིའོ། །དེ་ལྟར་བྱམས་པ་ཆེན་པོའི་སེམས་དང་ལྡན་ལ། འཁོར་བའི་ནགས་ཁྲོད་ཉམ་ང་བའམ། སྡུག་བསྔལ་གྱིས་གདུངས་པའི་སེམས་ཅན་རྣམས་ཡོངས་སུ་བསྒྲལ་བའི་བློ་བསྐྱེད་ལ། སྡུག་བསྔལ་གྱི་རང་བཞིན་ལ་བསམ་སྟེ། སྙིང་རྗེ་ཆེན་པོ་བསྐྱེད་ལ། དགའ་བ་ཆེན་པོའི་  
སེམས་ཀྱིས་ཐམས་ཅད་བདེ་བ་ཆེན་པོའི་སེམས་དང་ལྡན་པས། ཀུན་ལ་སྙོམས་ཤིང་ཁྱབ་པར་བྱ་སྟེ། དེ་ནས་གྲུབ་པའི་དཔལ་ནག་པོ་ཆེན་པོའི་གཟུགས་རྙེད་པ་དང་ལྡན་པར་བསམས་ལ། འཇིག་རྟེན་གྱི་ཆོས་བརྒྱད་རྣམ་པར་སྤངས་ཏེ། བཏང་སྙོམས་ཆེན་པོའི་སེམས་སུ་  
གནས་པར་བྱའོ། །དེ་ལྟར་ཚངས་པའི་གནས་བཞི་རབ་ཏུ་གནས་པར་བྱའོ། །དེའི་ནང་དུ་རང་གི་ལུས་ཀྱི་ཀུན་དུ་སྤྱོད་པའི་རང་བཞིན་དུ་བལྟ་བར་བྱ་བ་དང། ཨོཾ་སཱ་བྷཱ་བ་ཤུདྡྷསརྦ་དྷརྨཱསཱ་བྷཱ་བ་ཤུདྡྷོཉཧཾ། ཨོཾ་ཤཱུ་ནྱ་ཏཱ་ཛྙཱ་ན་བཛྲ་སཱ་བྷཱ་བ་ཨཱཏྨ་ཀོཉཧཾ། སྐད་ཅིག་གིས་ནམ་  
མཁའི་དཀྱིལ་དུ། སྣ་ཚོགས་པདྨའི་ལྟེ་བ་ལ། ཡི་གེ་རཾ་ལས་བྱུང་བའི་ཉི་མ་དང་ཧཱུཾ་ནག་པོ་ཡོངས་སུ་རྫོགས་པའི་ནག་པོ་ཆེན་པོ། བཟང་པོའི་དབང་ཕྱུག་ཕྱག་གཉིས་པ། ཞལ་གཅིག་པ། རབ་ཏུ་གང་པ། སྤྱན་གསུམ་པ། མགོ་བོའི་ཕྲེང་བས་བརྒྱན་པ། དབུ་སྐྲ་དམར་སེར་  
གྱེན་དུ་ལངས་པ། རོའི་གདན་ལ་གནས་པ། མཆེ་བ་རབ་ཏུ་གཙིགས་པ། འཇིགས་པའི་ཚོགས་རྣམས་ཀྱང་རབ་ཏུ་འཇིགས་པར་མཛད་པ། ཀླུ་བརྒྱད་ཀྱིས་རྣམ་པར་བརྒྱན་པ། མིའུ་ཐུང་གི་གཟུགས་ཅན། གཟི་བརྗིད་དང་ལྡན་པ། མི་བསྐྱོད་བས་རྒྱས་བཏབ་པ། གཡས་ན་  
གྲི་གུག་འཛིན་པ། གཡོན་པ་ཐོད་པ་དང་མཆན་ཁུང་ན་ཁ་ཊཱཾ་ག་འཛིན་པ། རབ་ཏུ་རྔམ་པས་ཁྲག་གསོལ་ཞིང་འབོ་བའི་ཞལ་ཅན། ལྗགས་རྣམ་པར་རོལ་ཞིང་བསྒྱུར་བ། མཆེ་བ་རབ་ཏུ་གཙིགས་པར་རང་ང་ཉིད་བལྟ་བར་བྱའོ། །རས་རིས་ལ་བྱས་པའི་སྐུ་རྣམས་ཀྱི་རང་བཞིན་  
  
།དེ་དག་མདུན་དུ་འདུག་པས་ཀྱང་མྱུར་དུ་འགྲུབ་པ་ཡིན་ཏེ། དུག་དང། ཁྲག་དང་སྒོག་པ་དང། ཡུངས་ཀར་དཀར་པོ་རྣམས་གཅིག་ཏུ་བསྲེས་ཏེ། བཏགས་པའི་སྦོས་ཀྱིས་བདུག་པར་བྱ་སྟེ། ལུགས་མ་དང་ཐང་སྐུ་ལ་སོགས་པ་  
ཡང་བདུག་པར་བྱའོ། །སྲན་མ་དང་ལྷན་ཅིག་བཙོས་པའི་འབྲས་དང། ཆད་དང་མེ་ཏོག་དང། བདུག་པ་དང། བྱུག་པ་དང། ཤ་ལྔ་དང། བདུད་རྩི་ལྔ་དང། དེ་རྣམས་ཀྱིས་ནག་པོ་ཆེན་པོ་ལ་གཏོར་མ་སྦྱིན་པར་བྱའོ། །དེ་རྣམས་ཡོངས་སུ་རྫོགས་ནས། སྔགས་  
བཟླས་པར་བྱ་སྟེ། ཨོཾ་མ་ཧཱ་ཀཱ་ལཱ་ཡ་ཧཱུཾ་ཧཱུཾ་ཕཊ་ཕཊ་སཱ་ཧཱ། འདི་ནི་སྔགས་ཀྱི་རྒྱལ་པོ་དཔག་བསམ་གྱི་ལྗོན་ཤིང་ངམ། ཡིད་བཞིན་གྱི་ནོར་བུ་རིན་པོ་ཆེ་ལྟ་བུའོ། །སྙིང་ག་དང་ཁ་ནས་མངོན་པར་འཐོན་ཏེ། ལྟེ་བའི་པདྨ་ལ་བབས་པར་བསམ་པར་བྱའོ། །དེ་ཡང་མྱུར་བ་མ་  
ཡིན་ཅིང་བུལ་བ་ཡང་མ་ཡིན་ལ། ཡི་གེ་འབྲུ་ཡང་མ་ལུས་པར་མ་ཡེངས་པར་བཟླས་པར་བྱའོ། །དེ་ལྟར་སྔགས་པས་བྱའོ། །དེ་ལྟར་སྔགས་ཀྱི་སྐྱོན་ཐམས་ཅད་སྤངས་པའོ། །མཚན་མོའི་ཐུན་གསུམ་ལ་གཏོར་མ་བྱིན་ཏེ། སྲོད་དང་གུང་དང་ཐོ་རངས་ཀྱི་སྣང་བ་སྤངས་  
པའོ། །བརྟན་པའི་སེམས་ཀྱིས་བཟླས་པས་ཟླ་བ་དྲུག་གིས་འགྲུབ་པོ། །གྲུབ་པ་རྣམས་ཀྱང་རབ་ཏུ་སྟར་ཞིང། གྲུབ་པ་རྣམས་གང་ཞེ་ན། དབང་དང་དགུག་པ་དང་པོར་འབྱུང་ངོ། །གཉིས་པ་ལ་རེངས་པ་དང་བསྐྲད་པའོ། །གསུམ་པ་ལ་དབྱེ་བ་དང་བསད་པ། ཞི་བ་  
དང་རྒྱས་པ། ལྔ་པ་ལ་དོན་ཐམས་ཅད་འགྲུབ་པོ། །དེ་ལྟར་གྲུབ་པ་བརྒྱད་གྲུབ་ནས། ཇི་ལྟར་ཆུ་ཀླུང་གི་རྒྱུན་འགྲོ་ཞིང་སྒྲ་སྒྲོགས་པ་ལྟར། རྟག་ཏུ་ནག་པོ་ཆེན་པོ་སྒྲུབ་པའི་རྣལ་འབྱོར་ལ་བརྩོན་པར་བྱའོ། །སེམས་མ་ཡངས་པར་བསྒྲུབས་པས་ཐེ་ཚོམ་མེད་པར་འགྲུབ་པོ། །  
སེམས་མི་གཡོ་བས་ནི་སངས་རྒྱས་ཀྱི་གྲུབ་པ་ཡང་སྟེར་རོ། །དེ་ནས་གཞན་བརྗོད་པར་བྱ་བ། བརྩོན་འགྲུས་ཀྱིས་སྔགས་པའི་འབྲས་བུ་བརྗོད་པར་བྱ་སྟེ། ཟླ་བ་དྲུག་ལ་རྩོལ་བ་བྱས་ཏེ་འབུམ་ཕྲག་གསུམ་བཟླས་པས། བློ་གྲོས་རབ་ཏུ་རྣོ་བར་འགྱུར་ཞིང། དྲི་མ་མེད་ཅིང་ཀུན་དུ་  
  
༄༅། །རྣོ་བའི་ཤེས་རབ་དང་ལྡན་པར་འགྱུར་རོ། །འབུམ་ཕྲག་དྲུག་བཟླས་པས། ལྷ་རྣམས་ཀྱང་དབང་དུ་འགྱུར་ན། དམན་པའི་མི་རྣམས་སྨོས་ཅི་དགོས་ཏེ། ཇི་ལྟར་བྱས་པ་བཞིན་དུ་དབང་དུ་འགྱུར་རོ། །འབུམ་ཕྲག་དགུ་བཟླས་པས་དུག་ཐམས་ཅད་ཀྱང་དབང་དུ་འགྱུར་  
ཞིང། བསོད་ནམས་དང་གྲགས་པ་ཆེན་པོ་དང་ལྡན་པར་འགྱུར་རོ། །བྱེ་བའི་བར་དུ་བཟླས་ན་འཇིག་རྟེན་གསུམ་དབང་དུ་འགྱུར་རོ། །བྱེ་བ་གཉིས་བཟླས་ན་གྲུབ་པ་ཆེན་པོ་དང་ལྡན་པར་འགྱུར་རོ། །ཇི་ལྟར་ཡིད་ལ་བསམས་པའི་ལྷ་ཐམས་ཅད་འགྲུབ་པར་འགྱུར་རོ། །ས་བརྒྱད་ཀྱི་  
རྣལ་འབྱོར་ཀྱང་འགྲུབ་ན། གཞན་མང་དུ་བརྗོད་པས་ཅི་བྱ། ཆོས་དང་རྫས་དང། དོན་དང་འདོད་པ་དང། རྣམ་པར་གྲོལ་བའི་སྔགས་ཀྱི་རྒྱལ་བོ་འདི་བརྗོད་པའི་མོད་ལ་སྡིག་པ་ཐམས་ཅད་ཀྱང་ཟད་པར་བྱེད་ལ། རྟག་ཏུ་བརྒྱ་ཕྲག་རེ་བཟླས་པས་ཀྱང་གྲུབ་པ་སྟེར་རོ། །ཁྲི་ཕྲག་གཅིག་  
གིས་བུད་མེད་དབང་དུ་འགྱུར་ཞིང། འབུམ་ཕྲག་གཅིག་གིས་རྒྱལ་པོ་དབང་དུ་འགྱུར་ལ། འབུམ་ཕྲག་ལྔས་ལྷ་དང་གནོད་སྦྱིན་རྣམས་ངེས་པར་འགྲུབ་ན། མིའི་དཔའ་མོ་ལྟ་ཅི་སྨོས་དབང་གི་སྔགས་སོ། །དེ་ནས་ལས་ཀྱི་རབ་ཏུ་དབྱེ་བ་བརྗོད་པར་བྱ་སྟེ། ལས་ཐམས་  
ཅད་ཀྱི་འབྲས་བུ་སྟེར་བ་ཇི་ལྟར་ཤེས་པའི་མོད་ལ་མྱུར་དུ་གྲུབ་པར་འགྱུར་རོ། །ཨོཾ་ཀྷི་ཧ་བུ་ཧ་ཨ་མུ་ཀ་ཙ་ཊ་ཡ་ཧཱུཾ་ཕཊ། ཁྲི་ཕྲག་གཅིག་བཟླས་པས་དུར་ཁྲོད་ཀྱི་རུས་པ་ལ་ལིངྒ་བྱས་ནས་དགྲ་བོའི་སྒོར་སྦས་ན་ཞག་བདུན་གྱིས་ངེས་པར་སྐྲོད་པར་འགྱུར་རོ། །ཨོཾ་མཾ་ཛྷཾ་ཀྵ་ཨ་མུ་  
ཀཾ་སྟྭཾ་བྷ་ཡ་ཧཱུཾ་ཕཊ། བརྒྱ་ཕྲག་བཟླས་པས་དགྲ་བོ་རེངས་པར་འགྱུར་རོ། །ཨོཾ་ཛྲ་ཧཱུཾ་ཧ་སྟཾ་སྟཾ་བྷ་ཡ་ཧཱུཾ་ཕཊ། བྱི་བའི་རྔ་མ་ལ་ལན་བདུན་བཏབ་སྟེ་བརྒྱབ་པས་གླང་པོ་ཆེ་རེངས་པར་འགྱུར་རོ། །ཨོཾ་ཁ་ཧ་ཕཊ། བ་གླང་གི་ཤ་ལ་བཏབ་སྟེ་བརྒྱབ་ན་རྟ་རེངས་པར་བྱེད་དོ། །ཨོཾ་མུ་  
ཧཾ་སརྦ་ཤུ་ན་སྟྭཾ་བྷ་ཡ་མོ་ཧ་ཡ་ཧཱུཾ་ཕཊ། སྟག་གི་པགས་པ་ལ་ལན་བདུན་བསྔགས་ཏེ་བརྒྱབ་ན། སྟག་ལ་སོགས་པའི་ཕྱུགས་ཐམས་ཅད་རེངས་པར་བྱེད་དོ། །འདི་ལ་ཐེ་ཚོམ་མེད་དོ། །ཨོཾ་མ་ཧཱ་ནན་ཏ་ཧཱུཾ་གཏོར་མ་ལ་ལན་བདུན་བཟླས་ཏེ་བརྒྱབ་ན་སྦྲུལ་རེངས་པར་བྱེད་དོ།།  
  
ཨོཾ་མུ་ཁ་སྟྭཾ་བྷ་ཡ་ཨ་མུ་ཀ་ཤ་བྷཾ་ཕཊ། མིའི་ངག་འཆིང་བར་བྱེད་དོ། །དེ་ནས་གཏོར་མའི་སྔགས་ནི། ཨོཾ་ཧྲ་ཀ་ཧ་ཀ་ཧ་མ་ལི་ནི་མུ་ཁྲི་པྲ་ཤ་ཐ་ཡ་པྲ་ཤ་ཐ་ཡ། མ་ཧཱ་ཀཱ་ལ་བྷཱུ་ཏ་ཨ་ཛྲ་པྲ་ཧོ་ཏོ་ཥི་མཱ་ར་ཡ་ཀཱ་ར་ཡ་ཀཱ་ར་ཡ། སརྦ་དུཥྚ་པྲ་དུཥྚ་ན་གྲྀཧ་ཎ་གྲྀཧྞ་  
མཱ་ར་མཱ་ར། ཁ་ཁ། ཁཱ་ཧི་ཁཱ་ཧི། ཤཱི་གྷྲཾ་ད་ཧ་ད་ཧ། པ་ཙ་པ་ཙ། ཧུ་ལུ་ཧུ་ཨུ། མཾ་རཾ་ཧཱུཾ་ཕཊ། ཨི་དཾ་བ་ལིཾ་གྲྀཧྞ་གྲྀཧྞ་ཤིསཱ་ཧཱ། སངས་རྒྱས་ཀྱི་བསྟན་པ་ལ་གནོད་པར་བྱེད་པ་དང། རྩོད་པ་དང་རབ་ཏུ་རྩོད་པར་བྱེད་པ་རྣམས། མིའི་ཐོད་པའི་ནང་དུ་གཏོར་མ་ཁྲག་གིས་བཏབ་ལ་  
ཤའམ་ཤ་ཆེན་པོས་བརྒྱན་པ་ནག་པོའི་བརྒྱད་ལ་སྦྱིན་པར་བྱའོ། །དེ་མ་ཐག་ཏུ་དགྲ་བོ་འཁོར་དང་བཅས་པ་ཉམས་པར་འགྱུར་རོ། །གཞན་ཡང་མིག་ལོང་བ་དང། རིམས་ཀྱིས་འདེབས་པའམ། མགོ་ཆག་པའམ། གནོད་པ་ཆེན་པོའི་གཏོར་མའི་ཆོ་གའོ། །དེ་ནས་ཤ་ཟའི་  
སྒྲུབ་ཐབས་བརྗོད་པར་བྱ་སྟེ། ན་མོ་རཏྣ་ཏྲ་ཡཱ་ཡ། ཨོཾ་མ་ཧཱ་ཀཱ་ལ་པི་ཤཱ་ཙཱི་ནི་སཱ་དྷ་ཡ་ཧཱུཾ་ཧཱུཾ་ཕཊ་ཕཊ་སཱ་ཧཱ། ཁྲི་ཕྲག་གཅིག་བཟླས་པས་སྔོན་དུ་བསྙེན་པར་འགྱུར་རོ། །དེ་ནས་སྒྲུབ་ཐབས་ལ་འཇུག་པར་བྱ་སྟེ། ཨོཾ་ཁ་ར་མུ་ཁི་མ་ཧཱ་པི་ཤཱ་ཙཱི་ནི་དེ་ཧི་ད་དཱ་བྷྱསཱ་ཧཱ། སྔགས་  
འདི་ཉི་ཤུ་རྩ་གཅིག་གིས་ལྷ་ལ་མངོན་པར་བསྔགས་ཏེ། ཟླ་བ་གཅིག་གི་བར་དུ་གཏོར་མའི་སྣོད་དུ་བྱིན་ན། འགྲོན་བུ་པ་ཎི་ཉི་ཤུ་རྩ་གཅིག་རྟག་ཏུ་སྟེར་བར་འགྱུར་རོ། །ཉིན་རེ་བཞིན་དུ་ཐོས་པ་རྟག་ཏུ་སྤྱད་པར་བྱ་སྟེ། འགྲོན་བུ་གཅིག་ལུས་ནའང་ཕྱིས་མི་ཐོབ་པར་འགྱུར་རོ།།  
དེ་ནས་ཡང། ཨོཾ་ཨ་ན་ལེ་ཀུཎྜ་ལེ་གྲྀཧྞ་པིཎྜ་པི་ཤཱ་ཙཱི་ནི་སཱ་ཧཱ། ལྷག་མ་ལ་ལན་བདུན་མངོན་པར་བསྔགས་ལ། ཞག་བདུན་གྱི་བར་དུ་བྱིན་ན། ཟླ་བ་གསུམ་གསུམ་ནས་གོས་ཟུང་རེ་སྟེར་བར་འགྱུར་རོ། །དེ་ནས་ཡང། ཨོཾ་ཨ་ལ་གྷུ་ས་ཏི་གྲྀཧྞཾ་པིཎྜ་པི་ཤཱ་ཙཱི་སཱ་ཧཱ་  
སྔགས་འདི་ལན་བརྒྱད་མངོན་པར་བསྔགས་པས་ལྷག་མ་ཟླ་བ་གཅིག་ཏུ་བྱིན་ན། རྟག་ཏུ་གསེར་ཏི་ན་རེ་སྟེར་བར་འགྱུར་རོ། །རྟག་ཏུ་ཟད་པར་སྤྱད་པར་བྱའོ། །དེ་ནས་དཔའ་མོ་ལ་བྱ་བ་བརྗོད་པར་བྱ་སྟེ། ཨོཾ་མ་ཧཱ་ཀཱ་ལ་ཧྲིཾ་ཧྲིཾ་ཧྲིཾ་ཧ་སྔགས་འདི་བརྒྱ་རྩ་བརྒྱད་བཟླས་པས་  
  
༄༅། །སྔོན་དུ་བསྙེན་པར་འགྱུར་རོ། །ཨོཾ་ཙ་ལེ་ཙ་ལེ་ཙི་ཏེ་ཙེ་དོ་མཉྩ་པ་ཡ་སཱ་ཧཱ། བརྒྱ་ཕྲག་བརྒྱད་བཟླས་པས། རེག་པའི་མོད་ལ་བུད་མེད་ཀྱི་ཁུ་བ་འཕོ་ཞིང་ཆགས་པ་རབ་ཏུ་རྒྱས་པར་འགྱུར་རོ། །ད་དུ་ར་དང། བ་བླ་དང། ཤིང་ཐོག་བི་ཛ་པཱུ་ར་དང། བྱ་ཕོའི་རྟུག་  
པ་དང། དེ་ལྟར་རྫས་བཞི་མཉམ་པར་བཏགས་ལ། ནག་པོ་ཆེན་པོ་ལ་སྤོས་ཀྱིས་བདུག་པར་བྱའོ། །ཨོཾ་མ་ཧཱ་ཀཱ་ལ་ཨ་མུ་ཀཾ་མུན་མ་དཾ་ཀུ་རུ་ཛདྒྲ་བོ་སྨྱོ་ཞིང་མྱོས་པར་འགྱུར་རོ། །སྐྲ་བཞར་ན་གྲོལ་བར་འགྱུར་རོ། །དེ་ནས་རྐང་པས་འགུགས་པ། ན་མསརྦ་བྷཱུ་ཏེ་བྷྱོ་ག་མི་  
ནི་བྷ་མ་ཛི་ལཱ་ཡ་སཱ་ཧཱ། སྔགས་འདི་རྒྱབ་པའི་ཐལ་བས་བརྒྱབ་ན་དབང་དུ་འགྱུར་རོ། །ཐལ་བ་བཀྲུས་པས་ནི་གྲོལ་བར་འགྱུར་རོ། །དེ་ནས་མི་སྣང་བའི་ལས་ལ། ན་མོ་བོ་དཧི་ས་ཏྭེ་བྷྱ་ཧཱུཾ་ཤི་གི་ནི་སཱ་ཧཱ། དེའི་རྗེས་ལ་བརྒྱ་ཕྲག་རེ་བཟླས་པས། རྒྱལ་པོ་ཐམས་ཅད་ཀྱི་ཐིག་  
བྱས་པས་མགོ་རྨོངས་པར་འགྱུར་རོ། །དེའི་ཚེ་དབང་གི་རང་བཞིན་དུའང་འགྱུར་རོ། །སྔགས་འདི་བརྒྱ་ཕྲག་བདུན། ཡུངས་ཀར་ལ་མངོན་པར་བསྔགས་ཏེ་བརྒྱ་རྩ་བརྒྱད་ཀྱི་བཟླས་པ་སྒོ་ལ་བཏབ་ན་སྒོ་བྱེ་བར་འགྱུར་རོ། །དེ་ནས་རེངས་པའི་ལས་ལ། ན་མོ་བུདྡྷེ་བྷྱཏ་ཏ་སྟྭཾ་བྷ་  
ཡ་ཛཾ་བྷ་ཡ་མོ་ཧ་ཡ་སཱ་ཧཱ། དེའི་རྗེས་སུ་ཁྱོ་པོ་དང་བཅས་པའི་བྲམ་ཟེ་མོ་ཤི་བའི་ཐལ་བ་བླངས་ཏེ། བརྒྱ་ཕྲག་གཅིག་གིས་ཐལ་བ་ལ་བསྔགས་ཏེ་སངས་རྒྱས་གང་ལ་གཏོར་བ་དེ། སངས་རྒྱས་རེངས་པར་བྱེད་ན་བསོད་ནམས་དམན་པའི་མི་རྣམས་ལ་ལྟ་ཅི་སྨོས། སྔགས་འདི་  
བརྗོད་པ་ཙམ་གྱིས་གཡུལ་དུ་ཞུགས་པའི་མཚོན་ཆ་ཐམས་ཅད་ཀྱང་རེངས་པར་བྱེད་དོ། །དེ་ནས་མེ་བསིལ་བར་བྱ་བའི་ལས་ལ། ན་མོ་ཨརྷནྟེ་བྷྱོ། རུ་ཧ་ཡ་ས་ཙ་རུ་ཧ་ཛ་མི་ཛྭ་ལ་ནི། པྲ་བེ་ཤི་མ། སི་ཏ་ལོ་མོ་བྷ་བ་ཏུ་སཱ་ཧཱ། དེའི་རྗེས་སུ་མ་ཧེའི་མར་བླངས་ལ། ནགས་ཀྱི་  
སྤོ་བ་རྩི་སྔོ་བླངས་ལ་གཅིག་ཏུ་བཏགས་ཏེ། རང་གི་ལུས་པོ་ལ་བྱུགས་ལ་སྔགས་ཀྱིས་མངོན་པར་བཏབ་སྟེ། མེའི་ནང་དུ་ཕྱིན་ཡང་ལུས་པོ་མི་འཚིག་པར་འགྱུར་རོ། །དེ་ནས་རྒྱལ་པོ་རེངས་པའི་ལས་ལ། ན་མོ་རཏྣ་ཏྲ་ཡཱ་ཡ། ཛ་ཡ་ཛ་ཡ་སྟཾ་བྷ་ནི་སཱ་ཧཱ་  
  
རྒྱལ་པོ་རེངས་པར་བྱེད་དོ། །དེ་ནས་ཆུ་བཅིང་བར་བྱེད་པའི་ཆོ་ག་ལ། ན་མོ་བྷ་ག་ཝ་ཏེ། བིགྷྣཱན་དྲེ་ཛ་ལཾ་པྲ་བི་ཤ་མེ་སཱ་ཧཱ། ཆུ་ལ་འདུག་སྟེ་བཟླས་པས། ཉ་འུད་འུད་པའི་ཁ་རུ་རིན་པོ་ཆེ་བཅུག་ལ། རང་གི་  
ལག་པར་བླངས་ཏེ། ཆུའི་སྟེང་དུ་ཕྱིན་པས་ཆུ་བཅིང་བར་འགྱུར་རོ། །དེ་ནས་བསྐྲད་པར་བྱ་བ་ནི་བྱ་རོག་གི་སྒྲོ་བླངས་ཏེ། བརྒྱ་བཟླས་ནས། གང་གི་སྒོ་རུ་སྦས་པས་སྐྲོད་པར་འགྱུར་རོ། །དེ་བཏོན་ན་ཞི་བར་འགྱུར་རོ། །དེའི་སྔགས་ལ། ན་མོ་རཏྣ་ཏྲ་ཡཱ་ཡ། ཙ་ལ་པྲ་ཙ་ལ་ཤཱི་གྷྲཾ་བྷ་མི་  
ནི་སཱ་ཧཱ། དེ་ནས་ཞེས་དང་བས། ན་མོ་རཏྣ་ཏྲ་ཡཱ་ཡ། དེ་བ་ཡ་མ་ཧཱ་པྲེ་ཤ་ཀ་མ་ཧཱ་བི་ལཾ་སུ་ཏུ་སཱ་ཧཱ། བྲམ་ཟེ་མོ་དང་དགེ་ཚུལ་དང། བྱི་བའི་སྐྲ་བླངས་ལ། གཅིག་ཏུ་བཏགས་ཏེ། གང་གི་མིང་ནས་བཟུང་ཏེ་ས་ལ་སྦས་པ་དེ་ཐམས་ཅད་དང་འཁོན་པར་འགྱུར་རོ། །བཏོན་ན་ནི་གྲོལ་  
བར་འགྱུར་རོ། །དེ་ནས་སྦྱིན་སྲེག་གི་ལས་སྤྱད་པར་བྱ་སྟེ། བ་གླང་གི་ཤ་ཆང་གིས་བསྲེས་ལ་ཐུན་གསུམ་དུ་བསྲེགས་པས། ཟླ་བ་གཅིག་གི་ནང་དུ་སངས་རྒྱས་ཀྱང་དབང་དུ་འགྱུར་ན། མིའི་དཔའ་མོ་ལྟ་ཅི་སྨོས། ཝའི་ཤ་ལ་བསྔགས་ཏེ། ལན་བརྒྱའི་བར་དུ་བསྲེགས་  
ན༑ །ཟླ་བ་གསུམ་གྱིས་རགས་དང་རྒྱུད་དུ་བཅས་པའི་ཕོངས་པ་སྤོང་བར་འགྱུར་རོ། །བྱ་རོག་གི་སྒྲོའི་སྦྱིན་སྲེག་ལ། མར་ཁུ་ཆེན་པོའི་ཞག་ལ་སྣག་ཚ་བྱས་ལ། ཨོཾ་མ་ཧཱ་ཀཱ་ལ་སིདྡྷི་ཨཉྩ་ཛྙཱ་ན་སཱ་དྷཱ་ཡ་སཱ་ཧཱ། ཁྲི་ཕྲག་གཅིག་བཟླས་ལ། རྟག་ཏུ་མིག་ལ་བསྐུས་ནས་  
མིག་སྨན་དུ་བྱས་ན། ལྐོག་ཏུ་གྱུར་པའི་གཏེར་ལ་སོགས་པ་མཐོང་བར་འགྱུར་རོ། །དེ་ནས་རལ་གྲིའི་སྒྲུབ་པ་བརྗོད་དེ། འོད་དང་ལྡན་པའི་ལྕགས་ལས་གྲི་བརྡུངས་ལ། ལག་པ་གཡས་པས་བཟུང་སྟེ། ནམ་མཁའ་ལ་སྤྱོད་པའི་མིག་གིས་དཔྲལ་བར་ཐིག་བྱས་ལ། བྲམ་ཟེ་དཀར་  
པོའི་ཤིང་འདབ་མ་བླངས་ལ། སྔོན་དུ་མཆོད་པ་རྒྱ་ཆེན་པོ་དབུལ་བར་བྱའོ། །ཤིང་གི་ཐིག་ལས་ལྷ་མ་བྱས་ལ། བ་གླང་གི་ཀོ་བས་སྒྲེགས་ཏེ། ཁྲི་ཕྲག་གཅིག་བཟླས་པས། དེའི་ཚེ་ཐིག་གྲུབ་པར་འགྱུར་རོ། །ཨོཾ་མ་ཧཱ་ཀཱ་ལ་སིདྡྷ་ད་ད་དུ་ཀ་སཱ་དྷ་ཡ་སཱ་ཧཱ། དེ་ལ་སོགས་ཏེ་  
  
༄༅། །འཇིག་རྟེན་གསུམ་གྱི་གྲུབ་པ་ཐམས་ཅད་འགྲུབ་པར་འགྱུར་རོ། །ནག་པོ་ཆེན་པོའི་རྣལ་འབྱོར་དང་ལྡན་པས་སོ། །འབད་པ་དང་རྩོལ་བ་ཆེན་པོས་མི་སྦྱིན་ཅིང་སྦ་བར་བྱའོ། །སྦས་ཤིང་མི་སྦྱིན་པར་རྩོལ་བ་ཆེན་པོས་འགྲུབ་པར་འགྱུར་རོ། །སྨྲས་ཤིང་བྱིན་ན་མི་འགྲུབ་  
པར་འགྱུར་རོ། །དམ་ཚིག་ཉམས་པས་མི་འགྲུབ་པར་འགྱུར་རོ། །ཐམས་ཅད་རབ་ཏུ་མི་སྦྱིན་སྦ། །སྦྱིན་བྱ་རྡོ་རྗེ་ཐེག་པ་ཅན། །བྱེད་པར་ལྡན་པ་ལ་སྦྱིན་ཞིང། །དེ་ལ་སོགས་པའི་ལས་རྣམས་ནི། །རྒྱུད་ཀྱི་ནང་ནས་འབྱུང་བ་བཞིན། །དེ་ཡི་རང་བཞིན་རྣལ་འབྱོར་པས། །རྣམ་གྲོལ་འགྲུབ་  
ལྡན་རྣལ་འབྱོར་པ། །ཤེས་རབ་ནག་མོ་ལ་ནི་འཁྱུད། །ལེགས་པས་མཐུན་བྱེད་བདག་ལ་གུས། །རྡོ་རྗེ་པདྨ་རབ་སྦྱོར་བས། །འཇིག་རྟེན་གསུམ་པོ་སྟོང་པར་ལྟ། །སྟོང་ཉིད་ངོ་བོ་ཉིད་སྟོང་པས། །སྟོང་པ་ཆེན་པོ་ཐམས་ཅད་སྟོང། །འཇིག་རྟེན་གསུམ་པོ་བདག་མེད་པས། །བདེ་བ་  
ཆེན་པོ་བྱ་བ་ཡིན། །རྩོལ་བས་སངས་རྒྱས་ཐོབ་པར་འགྱུར། །རང་བཞིན་མེད་པས་སྒྲིབ་ཀུན་སྤངས། །ཡེ་ཤེས་སྐུ་སྟེ་སྤྲོ་བསྡུ་བ། །འགྲོ་བ་ཕ་རོལ་ཡིད་དང་སྦྱོར། །དེ་ནས་ལས་ཐམས་ཅད་འགྲུབ་པའི་གཏོར་མ་སྦྱིན་ཏེ། དེའི་སྔགས་ལ། ཨོཾ་ཤྲི་ཀྵི་ཧཱུཾ་ཕཊ། མ་ཏ་མ་ཡ། པུཥྤ་  
དྷཱུ་པ། མ་ལེ་པཱ་ཏཱ་ལེ། ཨཥྚ་ནཱ་ག་དེ་བ་ཛ་ཀྵ་རཱ་ཀྵ་ས། གྲྀཧྣ་གྲྀཧྞ། ཨི་དཾ་བ་ལིཾ། ཧ་ཧ་ཧ་ཧཱུཾ། ཁཱ་ཧི་ཁཱ་ཧི། ཁ་ཁ། ཧཱུཾ་ཧཱུཾ་ཛྷ། ཕུཾ་ཕེཾ་མ་ཧཱཊྚ་ཧཱ་ས། གྷ་ཛ་གྷ་ཛྷ་ཀྲྀཥྞ་བྷ་སྣ་ཡ་ཕྲེཾ་ཕྲེཾ་སཱ་ཧཱ། རྟག་ཏུ་ཤ་དང། སྲན་མ་བསྲེས་པའི་ཐུག་པ་དང། སྲན་མ་དང། ཁྲག་དང། ཟན་གྱིས་སྣོད་རབ་  
ཏུ་གང་བར་བྱས་ཏེ། དེ་ལྟར་གཏོར་མ་བྱིན་པས་ཞག་ཉི་ཤུ་རྩ་གཅིག་ན་ལེགས་པ་དང་ཉེས་པ་སྟོན་པར་འགྱུར་རོ། །ཟླ་བ་གཅིག་ཏུ་བྱིན་ན་དོན་ཐམས་ཅད་འགྲུབ་པར་འགྱུར་རོ། །ལོ་གཅིག་གི་བར་དུ་བྱིན་པས། ཇི་ལྟར་ཡིད་ལ་བསམས་པ་འགྲུབ་པར་འགྱུར་རོ། །ཨོཾ་ཀ་རཱ་ལ་བི་  
ཀ་རཱ་ལ། ཧུ་ལུ་ཧུ་ལུ། ཀི་ལི་ཀི་ལི། མ་ཧཱ་ཀཱ་ལ། ཧ་ལ། ཀྵིཾ་ཤྲིཾ་ཙཎྜ་ཙཎྜ་མཾ་ཧཾ་ཧཱུཾ། མ་ཧཱ་ནནྡེ་ཤྭ་རཱ་ཡ་སཱ་ཧཱ། སྔགས་འདི་ལན་བདུན་གྱི་བར་དུ་ཆུ་ལ་བཏབ་སྟེ་གདོང་བཀྲུ་བར་བྱའོ། །མི་ཐམས་ཅད་མཐུན་པར་འགྱུར་རོ། །དགྲ་བོ་ཐམས་ཅད་རྨོངས་པར་འགྱུར་རོ། །ཨོཾ་མ་ཧཱ་  
  
ཐམས་ཅད་འགྲུབ་པར་བྱེད་པའི་སྔགས་སོ། །མ་བྱུང་འབྱུང་བར་མི་འགྱུར་རོ། །དེ་ནས་རང་རིས་བྲི་བའི་ཆོ་ག་བརྗོད་པར་བྱའོ། །རིགས་ལྔའི་བུད་མེད་ཀྱི་ཟླ་མཚན་བླང་ལ་མར་ཁུ་ཆེན་པོ་དང་བསྲེས་ཏེ། རོ་བསྲེགས་པའི་ཤུལ་དུ་བཞག་ལ། ནག་པོའི་  
བརྒྱད་ཀྱི་ནང་དུ་ཐུན་གཉིས་པའི་གུང་ལ་རི་མོ་བྱེད་པ་དབང་བསྐུར་དང་ལྡན་པས། ཆང་འཐུངས་ན་མིག་དམར་པོར་གྱུར་པས། དམ་ཚིག་གི་རྫས་ཅི་འབྱོར་པའི་མཆོད་པ་བཤམས་ཏེ། རོ་སོལ་གྱིས་བསྲེས་ལ། སྔོན་དུ་བརྗོད་པ་ལྟར་ནག་པོ་ཆེན་པོ་བྲི་བར་བྱའོ། །ནག་པོའི་ཕྱོགས་  
ཀྱི་མཚམས་བཅུ་བཞི་ལ་བྲི་བར་བྱའོ། །རྩི་ལ་དངུལ་གྱིས་ཀྱང་བསྲེས་ཏེ། ཐུན་གཉིས་པ་ལ་མིག་ལ་བསྐུས་ལ། རབ་ཏུ་གནས་པ་ཡང་དེ་ཉིད་ལའོ། །ཇི་ལྟར་འབྱོར་པའི་སྟོབས་ཀྱིས་བླ་མ་མཆོད་ལ། གུས་པས་སྒྲུབ་ཐབས་བསྟན་པར་བྱའོ། །ཐང་སྐུ་བཀྲམ་ལ། གཏོར་མ་  
ལ་སོགས་པའི་ཡོ་བྱད་དང་ལྡན་པས། སྔོན་དུ་བསྙེན་པ་འབུམ་ཕྲག་གསུམ་བྱའོ། །དེ་ནས་འབུམ་ཕྲག་གཅིག་བཟླས་པས་འགྲུབ་པར་འགྱུར་རོ། །ཐམས་ཅད་ཀྱི་བྱ་བ་བྱེད་པར་འགྱུར་རོ། །སེམས་ཅན་ཐམས་ཅད་ཀྱི་དོན་བྱེད་པའི་སངས་རྒྱས་སུ་འགྱུར་རོ། །ནག་པོ་  
ཆེན་པོའི་སྒྲུབ་ཐབས་རྫོགས་སོ།། །།ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པའི་དཔལ་ལྷན་ཅིག་སྐྱེས་པའི་ཞབས་ཀྱིས་མཛད་པའོ། །རྒྱ་གར་གྱི་མཁན་པོ་ཤྲཱི་ན་རེནྡྲ་བྷ་དྲ་དང། བོད་ཀྱི་ལོ་ཙཱ་བ་ཨུ་རྒྱན་པ་རིན་ཆེན་དཔལ་གྱིས། རི་བོ་ཆེན་པོ་སྤུ་ཏྲའི་མགུལ་དུ་བསྒྱུར་  
བའོ།།  
  
  
