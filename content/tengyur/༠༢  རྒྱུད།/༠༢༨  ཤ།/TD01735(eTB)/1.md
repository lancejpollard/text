  
།རྒྱ་གར་སྐད་དུ། ཨ་གྲ་ཏཱ་རཻ་ཀ་ཛཱ་ཊཱི་ཨུ་པ་དེ་ཤ་སཱ་དྷ་ནཾ་  
བོད་སྐ་དུ། མཆོག་གི་སྒྲོལ་མ་རལ་བ་གཅིག་པའི་མན་ངག་གི་སྒྲུབ་ཐབས། བླ་མ་དམ་པ་རྣམས་ལ་གུས་པས་ཕྱག་འཚལ་ལོ། །གང་ཞིག་རྨོངས་པའི་བློ་ལྡོངས་དང། །ཚེ་ཐུང་ནད་དབུལ་དགྲ་བགེགས་སོགས། །འཇིགས་ཀུན་སྒྲོལ་མཛད་སྒྲོལ་མའི་མཆོག་  
  
༄༅། །དེ་ཡི་བསྒོམ་རིམ་འདིར་གསལ་བྱ། །དང་པོ་ཁོ་ནར་བསྙེན་པ་ཚད་དུ་སོན་ཅིང། སྒྲུབ་ཐབས་ལ་བློ་འདྲིས་པའི་རྣལ་འབྱོར་པས། དུར་ཁྲོད་དམ་ཕྱི་ནང་གི་རྟེན་སྟོབས་དང་ལྡན་པ་ལ་སོགས་པ་བཞུགས་པ། ཡིད་དང་མཐུན་ཞིང་ཤིས་པའི་གནས་  
ཁང་བྱི་དོར་བྱས་ལ། རྟེན་གསུམ་དང། མཆོད་པ་ལྔ་ཅི་རིགས་པ་དངོས་སམ་ཡིད་ཀྱིས་བཤམས་ལ། ཉལ་བའི་རས་འཇམ་དྲི་བ་ཟངས་ཀྱིས་བྱུགས་པའམ། ཡང་གདན་གཞན་དེར་བསྒོམ་པའི་སྟེང་དུ། སེམས་གནས་པའི་ཡན་ལག་ཏུ་ལུས་སྐྱིལ་ཀྲུང་  
གིས་འདུག་ལ། ལེགས་ལམ་གྱི་གཞི་མ་ནས་བརྩམས་ཏེ། ཆོས་ཐམས་ཅད་ཀྱི་མཆོག་གི་བློ་སྔོན་དུ་བཏང་ནས། རང་ལུས་ཐ་མལ་པར་གནས་པའི་མདུན་གྱི་ནམ་མཁར་ལཾ་གྱུར་པ་ལས་སའི་དཀྱིལ་འཁོར། སྣ་བུག་གཡས་པ་ནས་རྔུབས་པ་ལས། རླུང་  
མཁྲིས་བད་ཀན་ལ་སོགས་པའི་ནད་གཞི་ཐམས་ཅད་དང། ནང་ཁྲོལ་ལྗན་ལྗིན་མི་གཙང་བའི་རྫས་ཐམས་ཅད་དེད་པས་བཤང་ལམ་ནས་འཐོན་ཏེ། འོག་གི་ཞིང་ཁམས་དཔག་ཏུ་མེད་པ་བློས་ཆུད་ཚད་དུ་བསྐྱལ། ཡང་མདུན་གྱི་བཾ་གྱུར་པ་ལས་ཆུའི་དཀྱིལ་འཁོར་  
སྣ་བུག་གཡོན་ནས་རྔུབས་པས། ལུས་ཀྱི་ནང་གི་དྲི་མ་ཐམས་ཅད་དག་པར་བཀྲུས་ཏེ། ཆུ་ལམ་ནས་བཏོན་ནས་སྔ་མ་བཞིན་དུ་བསྐྱལ་ལོ། །དེ་ནས་རླུང་ཁ་སྦྱོར་གྱི་འོག་ནང་དུ་ལུད་པའི་ལྟེ་བར་ཡཾ་དང། རྩ་གསུམ་གྱི་མདུད་མདོར་རཾ་གྱུར་པ་ལས། མེ་དཔལ་  
སྲན་མ་ཙམ་ཅིག་བསྒོམ་མོ། །དེའི་འོག་སྒོའི་ཡཾ་ལས་རླུང་གཡོས་པ་ལས་མེ་ལྕེ་དར་སྐུད་ཙམ་ཅིག་དམར་ནར་གྱིས་འབར་ཏེ་དེ་ལས་འོད་ཟེར་དུས་མཐའི་ཉི་མ་ལྟར་ཚ་བ་དུ་མ་འཕྲོས་པས། ཚེ་ཐོག་མ་མེད་པ་ནས་ལུས་ཀྱི་སྡིག་སྒྲིབ་ཐམས་ཅད་བྱ་སྒྲོ་ལ་མེ་མཆེད་  
པ་ལྟར་སྐད་ཅིག་གིས་བསྲེགས། མེ་ལྕེ་སྙིང་གར་སླེབས་པས་སྙིང་གི་པདྨོའི་དབུས་ཀྱི་ཧཱུཾ་སྤྲོས་པས། དེ་ལས་འོད་ཟེར་ཉི་མ་ཤར་བ་ལྟར་འཕྲོས་པས་ལུས་ཀྱི་ནང་ཐམས་ཅད་དུ་ཁྱབ་པས། སྒྲིབ་གསུམ་གྱི་གནས་ངན་ལེན་བག་ཆགས་དང་བཅས་པ་ཐམས་ཅད་  
  
ལུས་ཤེལ་དཀར་གྱི་གཞལ་ཡས་ཁང་བཞིན་དུ་དག་པར་བསམ། དེ་ནས་མེ་ལྕེ་མགྲིན་པར་སླེབས་པས། ཨཱ་ལས་འོད་འཕྲོས་པས། སྤྱི་བོའི་ཨོཾ་ཞུ་བའི་དངས་མའི་ཐིག་པས་ཐུགས་ཀར་འབར་  
འཛག་གི་ཏིང་ངེ་འཛིན་བརྟན་པར་བསྒོམ། དེ་ནས་ཐུགས་ཀའི་ཧཱུཾ་ལས་འོད་འཕྲོས་པས་དོན་གཉིས་བྱས། ཚུར་འདུས་པས་དཔའ་བོ་བརྒྱུད་པ་དང་བཅས་པའི་བླ་མ་རྣམས་སྤྱན་དྲངས་ཏེ། རང་གི་སྤྱི་གཙུག་གི་སྟེང་ནས་མར་རིམ་གྱིས་ཞུགས་པ་ལ་བདུན་རྣམ་དག་སྔོན་དུ་  
བཏང་ལ། གསོལ་བ་དྲག་ཏུ་བཏབ་པས་པདྨ་འདབ་མ་བཞི་པ་དེ་སྟེང་ཐོད་ཁྲག་དེའི་སྟེང་རཾ་ལས་ཉི་མ། དེ་སྟེང་ཧཱུཾ་ལས་གྲི་གུག་རྡོ་རྗེའི་ཡུ་བ་ཧཱུཾ་གིས་མཚན་པ། དེ་ལས་འོད་འཕྲོས་པས་དོན་གཉིས་བྱས་པ་ལས། ཚུར་འདུས་པས་བདག་ཉིད་བཅོམ་ལྡན་འདས་  
མ་སྐུ་མདོག་སྔོ་བསངས་བཻ་ཌཱུ་རྱ་ལྟར་དངས་པ། མེ་རི་འབར་བའི་དབུས་ན། ཉི་མ་དངས་པ་དང། མ་དང་དབུགས་བྲལ་གྱི་རོའི་སྟེང་ན་ཞབས་གཡས་བསྐུམ་པས་རོ་འཇམ་པའི་ལོང་བུ་མནན་པ། གཡོན་པ་ཅུང་ཟད་བརྐྱང་བས་སྙིང་གར་བརྫིས་པ། བཅུ་དྲུག་ལོན་  
པའི་ན་ཚོད་ལང་ཚོ་དང་གཟི་བརྗིད་ཀྱིས་མཛེས་པ། ཤིན་ཏུ་འཁྲུགས་པ་མིའུ་ཐུང་གི་ཤ་ཚུགས་ཅན། སྐུ་སྦོམ་ལ་རགས་པ་གསུམ་ཁྱིམ་ཆེ་བ། སྟག་ལྤགས་རློན་པའི་ཤམ་ཐབས་ཅན། མགོ་རློན་ཀླད་ཁྲག་འཛག་བཞིན་པ་ལྔ་བཅུའི་དོ་ཤལ་འཕྱང་བ། ཞལ་  
གཅིག་ཕྱག་བཞི་པའི་དང་པོ་གཉིས་ཀྱིས་གྲི་གུག་དང་ཐོད་ཁྲག་ཐུགས་ཀར་འཛིན་པ། འོག་མ་གཉིས་ཀྱིས་རལ་གྲི་དང། ཨུཏྤལ་པུསྟིས་བརྒྱན་པ་བསྣམས་པ། ཞལ་མཆེ་བ་བཞི་གཙིགས་པ། ལྗགས་བར་སྣང་གི་གློག་ལྟར་འཁྱུག་པ། ཧ་ཧ་དང། ཧི་  
ཧིའི་གད་རྒྱངས་ཆེན་པོ་བསྒྲགས་པས་ཕྱི་ནང་གི་བདུད་ཐམས་ཅད་སྐྲག་ནས་འབྱེར་བ། སྨ་ར་དམར་སེར་གྱེན་དུ་འཚུབ་པ། སྨིན་ཕྲག་དང་དཔྲལ་བར་ཁྲོ་གཉེར་བསྡུས་པ། སྤྱན་གསུམ་པོ་དག་མེའི་ཕུང་པོ་ལྟར་དམར་ཤིག་གེ་བགྲད་ནས་ཅུང་ཟད་གཡོན་དུ་གཟིགས་པ་  
  
༄༅། །རལ་གཅིག་ཁམ་སེར་གྱེན་དུ་བརྫེས་པ། ཐོད་སྐམ་ལྔ་ཡིས་སྐྲ་མཚམས་བརྒྱན་པ། མེ་ཏོག་སྣ་ཚོགས་མཛེས་པས་སྤྲས་པ། དབུ་རྒྱན། རྣ་རྒྱན། དཔུང་རྒྱན། ཕྱག་གདུབ། ཞབས་གདུབ། སེ་མོ་དོ་རྣམས་ཀླུ་ཆེན་བརྒྱད་ཀྱིས་  
རིགས་ལྔའི་ཁ་དོག་ཏུ་དཔའ་བའི་ཆས་སུ་བཙུགས་པ། རྒྱན་དྲུག་པོ་དེ་དག་ཀྱང་རུས་ཆེན་དང། རིན་པོ་ཆེ་དང། རིན་པོ་ཆེ་སྣ་ཚོགས་ཀྱིས་སྤྲས་པ་གསལ་བཏབ་ལ། ཅིག་ཅར་ཆུ་ནང་གི་ཟླ་བའི་གཟུགས་ལྟར་མི་སྐྱོ་བའི་བར་དུ་བསྒོམ་པར་བྱའོ། །བསྒོམས་  
པས་སྐྱོན་བཟླས་བ་ལ་འཇུག་པར་བྱའོ། །དེའི་རང་ཐུགས་པདྨ་ཉི་མའི་དབུས་ཀྱི་ཧཱུཾ་སྔོན་པོ་ལ། མདུན་ནས་གཡས་སྐོར་དུ་འདབ་མ་བཞི་ལ་ཧྲཱི་ཏྲིཾ་ཧཱུཾ་ཕཊ། ཅེས་པ་ལས་འོད་ཟེར་འཕྲོས་པས་འགྲོ་བ་ཐམས་ཅད་ཀྱི་མི་ཤེས་པའི་མུན་པ་བག་ཆགས་དང་བཅས་པ་བཅོམ་  
ནས༑ སྡིག་པའི་ཚོགས་ཐམས་ཅད་ཡེ་ནས་ཡང་དག་པར་བརྗོད་དེ། འོད་དེས་བླ་མ་བརྒྱུད་པ་དང་བཅས་པ་དང། རིགས་ལྔ་ཡབ་ཡུམ་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་མ་ལུས་པ་བསྐུལ་ཏེ། བདག་ལ་དབང་བསྐུར་བའི་ཡེ་ཤེས་ཀྱི་བདུད་  
རྩིའི་ལྷག་མ་ལུས་པ་ལས་མི་བསྐྱོད་པས་དབུ་བརྒྱན་པར་བསམ་མོ། །ཡང་དེ་ལས་འོད་འཕྲོས་པས་དོན་གཉིས་བྱས། ཚུར་འདུས་པས་འཇིག་རྟེན་དང་འཇིག་རྟེན་ལས་འདས་པའི་ཡོན་ཏན་མ་ལུས་པ་བདག་གི་ཐུགས་ཀར་ཐིམ་པས། ཕྱོགས་བཅུ་ནས་དུས་གསུམ་  
གྱི་སངས་རྒྱས་གྱུར་པ་ང་ཡིན་སྙམ་པའི་སེམས་པ་ཡང་བྱའོ། །གང་ན་ཡང་ཕྲིན་ལས་ཚད་མེད་ཀྱི་འཁོར་ལོ་དང། སྒྲོལ་མ་འོད་ལུས་ཀྱི་འཕོ་བ་དང། བར་དོ་ཉི་ལམ་གྱི་མན་ངག་དང། ཕན་བརྩོན་བྱང་ཆུབ་ཀྱི་སྤྱད་རླབས་ལ་སོགས་པ་ཐུན་མོང་མ་ཡིན་པའི་གནད་ཡིན་  
པས་སྐབས་གཞན་དུ་ཤེས་པར་བྱའོ། །དེ་ལྟར་སྔོན་འགྲོའི་སྒོམ་ཐབས་རྫོགས་པ་དང། གཡས་རལ་གྲི། གཡོན་ཨུཏྤལའི་པུསྟིའི་རྒྱབ་ཏུ་བཤགས་པའི་ཚུལ་དུ་ཕྱག་གུག་གི་དུང་ཆེན་གྱི་ཕྲེང་བ་བཟུང་ལ། ཐུགས་པདྨ་འདབ་ཅན་བནྡུའི་མེ་ཏོག་ལྟར་དམར་  
  
བསྐྱེད་རིམ་ལས་མ་གཡོས་ཤིང། ཕྲིན་ལས་ཀྱི་རྣལ་འབྱོར་གྱི་ངང་ལས་བཟླས་སོ། །འཇོག་ཁར་ཡིག་འབྲུ་ལས་འོད་ཟེར་དཀར་སྔོ་དམར་སེར་ནག་པོ་ལྔ་ལས། ཚེ་དང་ལོངས་སྤྱོད་འཁོར་དང་གྲགས་པ་ཡེ་ཤེས་ལྔ་བསྡུ་བར་བྱའོ། །  
འཆི་མེད་དབང་ཕྱུག་མི་ཟད་གཏེར་ཁ་བྱེ། །ས་གསུམ་ཀུན་ཁྱབ་འགྲོ་ཀུན་འདྲེན་པའི་མཆོག་ལྔ་རིག་ཀུན་མཁྱེན་ང་སྙམ་ང་རྒྱལ་གཟུང། །སེམས་ཉིད་ཡིད་བཞིན་མཆོད་ན་འདོད་དགུ་འགྲུབ། །ཅེས་སོ། །དེ་ནས་ཡིད་སྐྱོན་པད་འདབ་ཀྱི་ཡི་གེ་ཧཱུཾ་ལ། དེ་ཐིག་ལེ་ལ་བསྡུས་པ། ཐིག་ལེ་སྟོང་པ་ཡི་གེ་མེད། །  
ཅེས་སོ། །སྤྲོས་པའི་མཐའ་ཐམས་ཅད་དང་གྲོལ་ཏེ། བདག་གཞན་གྱི་བློ་གྲོས་ངན་པའི་ཚོགས་ཐམས་ཅད་དག་པར་བསམས་ནས། འདོད་པའི་དོན་གཞན་ལ་གསོལ་བ་དྲག་ཏུ་བཏབ་སྟེ། རང་བཞིན་མེད་པའི་ངང་ལས་བསྔོ་བའི་རྒྱས་བཏབ་སྟེ། རྗེས་ཤེས་ཀྱི་གནས་སྐབས་སུའང་སྤྱོད་ལམ་  
ཐམས་ཅད་ཕྲིན་ལས་ཀྱི་རྣལ་འབྱོར་དང་མ་བྲལ་བར་བྱའོ། །དེ་ལྟར་བསྒོམ་བཟླས་ཀྱི་རྣལ་འབྱོར་འདྲིས་པ་དང། དངོས་སམ་རྨི་ལམ་གྱི་རྟགས་རྣམས་འབྱུང། ཡིད་གཞུངས་དྲན་བཟང་ངག་རྒོད་སྙན་དངགས་མཁས། །གཞན་བྱམས་ནད་ཞི་སྟོབས་དང་ལོངས་སྤྱོད་འཕེལ། །ཞིང་མཐོང་ཕྱག་ཡུལ་  
རིན་ཆེན་རི་དང་ཁྲི། །ཆུ་འཐུངས་རྒྱུན་གཉིས་ཟག་པ་མི་རྟག་བརྒྱད། །དེ་ལྟར་རྟགས་རྣམས་མ་བྱུང་ན་སྦྱིན་སྲེག་བྱ་ཞིང་སྔགས་ཀྱི་བསྒྲུབ་པ་འབད་པར་བྱའོ། །ཆོས་རྣམས་གདོད་ནས་ཡེ་སྟོང་ཕྱིར། །བསམ་བརྗོད་བྲལ་བའི་དོན་འདི་ལ། །སྣ་ཚོགས་ལྟ་བ་ཀུན་སྤངས་ལ། །མཆོག་གི་རྣལ་འབྱོར་ཡིད་ལ་གྱིས། །མཆོག་  
གི་སྒྲོལ་མ་རལ་པ་གཅིག་པའི་མན་ངག་གི་སྒྲུབ་ཐབས། འཕགས་པ་འཇམ་དཔལ་གྱི་བདུད་རྩི་བདག་ཉིད་ཆེན་པོ་ཀླུ་སྒྲུབ་ཀྱི་མཆོག་གི་རིམ་པ་ཚེའི་དངོས་གྲུབ་བརྙེས་པ་འཆི་མེད་གོ་ཆ་ལས་བརྒྱུད་པ། སྙན་དངགས་མཁན་པོ་རྟག་པའི་རྡོ་རྗེའི་མན་ངག་ལྔ་རིག་སྐོལ་དུ་གྱུར་པ་བྷ་གུ་པཎྜི་ཏའི་ཁྱད་ཆོས། རྒྱ་གར་ཤར་  
ཕྱོགས་ཀྱི་པཎ་ཆེན་དའན་ཤཱི་ལ་ལས། ཤཱཀྱའི་དགེ་སློང་རིག་པ་འཛིན་པ་ཁུ་རྣལ་འབྱོར་པས་འོན་དམར་སཾ་སྐྲྀ་ཏའི་སྐད་ལས་རང་འགྱུར་དུ་གསུངས་སོ།།  
  
  
