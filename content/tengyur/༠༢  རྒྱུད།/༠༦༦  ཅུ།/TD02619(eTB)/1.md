  
།རྒྱ་གར་སྐད་དུ་  
ཨཱརྱ་མཉྫུ་ཤྲཱི་ནཱ་མ་སཾ་གའི་ཏི་སཱ་དྷ་ན་ནཱ་མ། བོད་སྐད་དུ། འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་སྒྲུབ་ཐབས་ཞེས་བྱ་བ། ཉེས་པ་ཐམས་ཅད་སེལ་བར་བྱེད་པའི་འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །གང་ཕྱིར་དཔལ་དང་དེ་ཉིད་ཀྱི་  
ཕྱིར་བྱང་ཆུབ་དང། །གྲོལ་དང་གང་ཕྱིར་དོན་རྟོགས་བསམ་པ་ཇི་ལྟ་བར། །སྐྱེ་བོ་ཀུན་ལ་རྟག་ཏུ་སྐྱེད་པར་བྱེད་པ་ཡི། །དཔལ་ལྡན་འཇམ་དབྱངས་གང་ཡིན་དེ་ལ་ཕྱག་འཚལ་བསྟོད། །ཐམས་ཅད་མཁྱེན་པས་བསྟོད་པ་དང། །རྒྱལ་སྲས་རྣམས་ཀྱིས་བཀུར་བ་དང། །ལྷ་  
རྣམས་འདོད་པ་གང་ཡིན་ལ། །རྟག་པར་ཀུན་དུ་[*KUN TU?]བདག་ཕྱག་འཚལ། །མཐོང་ན་སྡིག་པ་ཞི་བར་བྱེད་པ་དང། །རེག་ན་བདེ་བསྐྱེད་བྱེད་སྐྱོན་མེད་དང། །བ་སྟེན་ལ་སྲིད་པའི་འཁྲུལ་སྤོང་དགེ་བ་ཡིན། །བཤེས་གཉེན་ཞབས་ལ་ལུས་ངག་ཡིད་ཀྱིས་འདུད། །ཟབ་བའི་སྙིང་པོ་ཡོན་  
ཏན་རིན་ཆེན་གཏེར་གྱི་མཛོད། །གང་ཞིག་བླ་མ་མཆོག་གིས་ཡུན་རིང་རྒྱས་བཏབ་བཞག་པ་ཡི། །མཚུངས་མེད་སྒྲུབ་ཐབས་དེ་འདིར་བདག་གིས་དབྱེ་བར་བྱ། །བརྩོན་འགྲུས་མཐའ་མེད་སྟོན་པའི་རྒྱ་མཚོ་ཡི། །གྲངས་མེད་པ་ཡི་གྲངས་ལས་འདས་པ་ཡི། །བསྐལ་བར་བསྒྲུབས་  
  
།ཕྱིན་ནས་དེ་འདིར་རབ་ཏུ་བཤད་པའང་ཡིན། །དངོས་གྲུབ་བཀྲ་ཤིས་ཀུན་གྱི་ཁང་ཆེན་འདི། །འཇམ་དབྱངས་སྒྲུབ་ཐབས་འདི་ནི་སངས་རྒྱས་ཀུན་གྱི་ནོར། །གཟུགས་མེད་ཆོས་ཀྱིང་གཟུགས་དང་ལྡན་པ་ཉིད་སྟོན་པ། །གང་དེ་འཁྲུལ་པ་ཀུན་གྱི་  
སྨན་ཆེན་གཅིག་པུ་ཡིན། །འདི་ཡིས་བསྐྱེད་པའི་རིན་ཆེན་ནི། །ཚོགས་གཉིས་གཟི་བརྗིད་ལྡན་པ་ཡི། །དགེ་བའི་བཤེས་གཉེན་མིག་གིས་ནི། །བལྟས་པའི་སྐྱེ་མེད་ཆོས་ཉིད་དོ། །བྱང་ཆུབ་སེམས་དཔའ་ཡུན་རིང་དུ། །གོམས་པ་ཡིད་ལ་འདོད་པ་ཡི། །ཡལ་  
ག་ཐབས་ཤེས་བྱ་བ་འདི། །འབྲས་བུ་བདེ་བ་སྟེར་བ་ཡིན། །ཐབས་དང་ཤེས་རབ་ལྡན་པར་ནི། །སངས་རྒྱས་ཀུན་གྱིས་གང་གསུངས་པ། །བླ་མ་བ་སྟེན་པའི་རིམ་པ་ཡིས། །དེ་འདིར་དངོས་སུ་མྱོང་བ་ཡིན། །འཁྲུལ་པ་ཡང་དག་སྤངས་པས་ན། །རྣལ་འབྱོར་ཤེས་རབ་ཕ་  
རོལ་འགྲོ། །འདི་འདྲའི་ཕྱག་རྒྱ་ཆེན་པོ་ཡི། །བདུད་རྩིའི་རོ་མཆོག་མྱོང་བར་བྱེད། །འཁོར་པ་དང་ནི་མྱ་ངན་འདས། །འདི་དག་རྣམ་པར་དཔྱད་པ་ན། །འདི་ཡི་སྙིང་པོ་ཅུང་ཟད་ཀྱང། །བདེ་བར་གཤེགས་པས་མ་གཟིགས་སོ། །སྙིང་པོ་ལས་ཀྱང་སྙིང་པོ་ཆེ། །ཤིན་ཏུ་ཕུལ་  
དུ་བྱུང་བ་སྟེ། །འདི་ལྟར་ཆེར་འོས་སྣ་ཚོགས་པའི། །བདེ་བ་སྟེར་བར་བཤད་པའང་ཡིན། །དེ་འདིར་ལས་དང་པོ་དག་ནི། །ཇི་ལྟར་ཡང་ནི་ཉམས་གྱུར་ཀྱང། །དེ་ལས་ངན་སོང་མེད་བདེ་བ། །ཁམས་གསུམ་རྒྱལ་པོ་གཙོ་བོར་གྱུར། །རྣམ་ཀུན་ཤིན་ཏུ་ཟབ་པ་དང། །རྣམ་  
ཀུན་རྣམ་པར་དག་པ་སྟེར། །རྣམ་ཀུན་བདུད་རྩི་འཛག་པ་དང། །རྣམ་པ་ཀུན་གྱི་དོན་ཆེན་བྱེད། །རྣམ་ཀུན་མངོན་པར་བྱང་ཆུབ་དང། །རྣམ་པ་ཀུན་གྱི་བླ་མེད་པའི། །རྣམ་པ་ཀུན་མཁྱེན་ཡེ་ཤེས་ནི། །ལྷན་སྐྱེས་ཤིན་ཏུ་འོད་གསལ་བ། །དེ་འདྲའི་དཀྱིལ་འཁོར་འཁོར་ལོའི་  
བདག། །ད་ནི་ཡང་དག་གསལ་བར་བྱ། །བཤེས་གཉེན་དམ་པ་བ་སྟེན་པ་ལས། །རྗེས་ངང་ཐོབ་པར་རང་ཉིད་ནི། །ཤེས་རབ་བདུད་རྩིའི་རྒྱུན་དག་གིས། །ཡིད་ཀྱི་དྲི་མ་འཁྲུད་པ་ཡིན། །ཆོས་རྣམས་ཐམས་ཅད་སྟོང་པའི་ཕྱིར། །བདག་འཛིན་ཤེས་རབ་ལྡན་ན་ཡང། །སྲོག་  
  
༄༅། །ལས་ལྷག་པའི་སེམས་ཅན་རྣམས། །མཐོང་བའི་སྒྲུབ་པ་པོ་དག་ཡིན། །རང་གི་དམ་བཅས་རྗེས་ཞུགས་པ། །དྲི་མེད་དད་པ་རྒྱན་ཡིད་ཀྱིས། །དགའ་བས་ཕུན་ཚོགས་དང་པོར་ནི། །མཚན་མའི་སྐྱིལ་ཀྲུང་བཅས་ནས་སུ། །སྣ་ཡི་རྩེ་མོ་དྲང་པོ་ལ། །མིག་  
གཏང་ནས་ནི་ཡིད་བརྟན་བྱ། །ལུས་དྲང་བ་དང་དྲན་པ་དང། །ཤེས་རབ་བསམ་གཏན་ཕྱག་རྒྱར་ལྡན། །དང་པོར་སྟོང་པའི་ཟླ་ཚེས་བཅས། །རང་གི་མཚན་གྱི་ཡི་གེ་གནས། །སྙིང་གར་པཾ་སྐྱེས་པདྨ་དང། །གཟུགས་བརྙན་དེ་དབུས་རྣམ་པར་ལྟ། །ཡེ་ཤེས་དག་པའི་ནམ་མཁའ་ལ། །  
སངས་རྒྱས་ཀྱིས་གང་བལྟས་ནས་ནི། །དེ་མཐོང་མངོན་གསལ་དད་པ་ཡིས། །སྙིང་པོ་པདྨ་རྒྱས་གནས་ལས། །ཡིད་ཚིམ་པ་ཡི་ལུས་ཀྱི་ནི། །དཔལ་ལས་ཡང་དག་བྱུང་བ་ཡི། །འཇམ་དཔལ་བདག་ཉིད་ཆེན་པོ་ཡི། །གུས་པས་གླུ་ནི་ལེན་པ་ཡི། །སྣ་ཚོགས་ལྷ་མོ་རྣམ་སྤྲུལ་  
ཞིང༑ །མཆོད་པའི་སྤྲིན་ནི་རྣམ་སྤྲོས་ལ། །སངས་རྒྱས་སྲས་དང་བླ་མ་རྣམས། །དེ་ཡིས་མ་ལུས་མཆོད་བྱས་ནས། །བདག་གཞན་སྡིག་པ་ཐམས་ཅད་ནི། །བཤགས་པའི་མེ་ཡིས་བསྲེག་པར་བྱ། །རྗེས་ཡི་རང་བས་དེ་ཉིད་ཤེས། །བསོད་ནམས་ཐམས་ཅད་བདག་གིས་  
འགྱུར༑ །དཀོན་མཆོག་གསུམ་ལ་སྐྱབས་སོང་བས། །དེ་འདིར་གང་ལས་འཇིགས་པ་འབྱུང། །བྱང་ཆུབ་སེམས་ནི་བསྐྱེད་པ་ལས། །རིན་ཆེན་སེམས་འདྲ་སེམས་ཅན་ལའོ། །རྒྱལ་བའི་བདག་ཉིད་ལམ་གནས་པས། །རང་དགར་སྤྱོད་དང་ཐར་པ་ཡིན། །སྨོན་ལམ་དག་ནི་  
ཡང་ནས་ཡང། །སྟོན་པས་དེ་དངོས་ལེན་པར་བྱ། །རང་བཞིན་མི་དམིགས་པ་ཡིས་ནི། །སྟོང་ཉིད་རྒྱུ་དང་བྲལ་བ་ལས། །མཚན་མ་མེད་པ་དེ་ནས་ནི། །གསལ་བར་སྨོན་པ་སྤངས་པའོ། །དེ་ལྟར་བསྒོམ་པས་བརྟེན་པ་ནི། །དེ་ཉིད་རྒྱ་མཚོར་འཇུག་པ་ཡིན། །རང་བཞིན་  
གཉིས་མེད་ཡེ་ཤེས་ཀྱི། །རང་བཞིན་རྣམ་པར་བལྟས་ནས་ནི། །སྔགས་ཀྱིས་འདི་ལྟར་བརྟན་པར་བྱ། །བསོད་ནམས་རྒྱ་མཚོ་འཕེལ་བ་ཡིས། །སངས་རྒྱས་ཀུན་གྱིས་ལེགས་བལྟས་པས། །དཔག་མེད་མཐུ་ནི་འཕེལ་བར་འགྱུར། །ཨོཾ་མ་ཧཱ་སརྦ་པཱ་པཾ་ཀཱ་ཡེ་ཀཾ་བཱ་ཀ་ཙེ་ཀ་མ་ན་  
  
ཡཾ་ཀྲིཏྟཾ། ཏཏྟྲི་ཀ་ལེ་ཀཾ་ཧཱུཾ་ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ་ཕཊ། སརྦ་པཱ་པཾ་སྥོ་ཊ་ཡ་མེ་སཱ་ཧཱ། ཨོཾ་སརྦ་པཱ་པཾ་པྲ་ཧི་དཧི་ན་ཡེ་མེ་སཱ་ཧཱ། ཨོཾ་སརྦ་ཏ་ཐཱ་ག་ཏ་ནཱ་མཱཏྨ་བྷ་བ་ནི་རྱ་ཏཱ་ཡཱ་མི། །སརྦ་ཏ་ཐཱ་ག་ཏ་པྲ་ཏི་གྲྀ་ཧྣཾ་སྭ་མི་མཾ་སཱ་ཧཱ། ཨོཾ་སརྦ་ཏ་ཐཱ་ག་ཏ་  
པུཎྱ་ཛྙཱ་ན་སཾ་བྷ་ར་ཨ་ནུ་མུ་ད་ཡེ་སཱ་ཧཱ། ཨོཾ་སརྦ་ཏ་ཐཱ་ག་ཏ་ས་མནྟ་བྷ་དྲ་མ་ཧཱ་བཛྲ་ས་མ་ཡཾ་མ་ཧཱ་བོ་དཧི་ཙི་ཏྟོ་ཏ་པཱ་དཾ་ཨུ་ཏྤཱ་ད་ཡཱ་མེ་སཱ་ཧཱ། ཨོཾ་སརྦ་ཏ་ཐཱ་ག་ཏ་ཤ་ན་ས་ཏྱ་སཾ་སརྦ་ས་ཏཱ་ནཱཾ། སརྦ་སིདྡྷྱ་སཾ་ས་དཡན་ཏི་སརྦ་ཏ་ཐཱ་ག་ཏ་ཤྩ་ཨ་ཨ་དེ་ཤ་ན་ཏི། ཨོཾ་སྭ་བྷཱ་བ་ཤུདྡྷསརྦ་དྷརྨཱསཱ་བྷཱ་བ་ཤུདྡྷོ་ཧཾ་  
ཨོཾ་ཤཱུནྱ་ཏཱ་ཛྙ་ན་བཛྲ་སཱ་བྷཱ་བ་ཨཱཏྨ་ཀོཧཾ། ཨོཾ་འཇིག་རྟེན་འདས་པའི་བདེ་མྱང་དང། །སྡུག་བསྔལ་རྩ་བ་མི་མཉམ་མེད། །དགའ་བ་འོ་མ་རྒྱ་མཚོའི་རླབས། །ཐམས་ཅད་བཏང་སྙོམས་འོད་གསལ་བའི། །ཚངས་པའི་གནས་བཞི་ལ་གནས་པས། །བྱ་བ་བྱས་བ་བླ་མེད་དེ། །  
དེ་ནས་མཐོང་བའི་ལམ་བྱོན་པའི། །སངས་རྒྱས་དེ་ཡི་རྗེས་བཟུང་བ། །བུ་ཡིས་བྱང་ཆུབ་འཐོབ་པར་ནི། །གྱིས་ལ་སོགས་པ་གདམས་ངག་ཡིན། །དད་པ་བརྟན་པའི་ཤུགས་ཀྱིས་ནི། །ཕྱག་འཚལ་གསོལ་བ་གདབ་པའང་བྱ། །མགོན་པོ་གང་གི་ལམ་ཞུགས་པ། །བདག་  
ལ་རྗེས་སུ་ངང་བར་མཛད། །ཨོཾ་སརྦ་ཏ་ཐཱ་ག་ཏ་ཀཱ་ཡ་བཱ་ཀ་ཙིཏྟ། པྲ་ཎ་མེ་ན་བཛྲ་བནྡ་ནཾ་ཀ་རོ་མི། ཞེས་ཕྱག་འཚལ་བའི་སྔགས་སོ། །རང་བཞིན་གྲུབ་པའི་སྔགས་འདི་ནི། །ཅི་དགར་བཟླས་པ་ལྟ་བར་གྱིས། །ཕུང་པོ་ཁམས་དང་སྐྱེ་མཆེད་སོགས། །གཟུང་དང་འཛིན་པ་  
རྣམ་སྤངས་པའི། །རང་བཞིན་མྱ་ངན་འདས་པ་ཡི། །རང་སེམས་ཞེས་ནི་ངེས་གསུངས་སོ། །ཕྱག་རྒྱ་དང་པོའི་སེམས་དག་ལ། །སོ་སོར་རྟོག་པ་བྱེད་བདག་ཡིན། །འདིར་ནི་སྔགས་འདིས་མཐོང་བ་དང། །དེ་མཐོང་ཞེས་ནི་གསོལ་བ་དང། །བླ་མ་དེ་ཡིས་སླར་གསུངས་  
པ༑ །ཟླ་བའི་གཟུགས་སུ་རྣམ་པར་ལྟོས། །དེ་འདིར་སྙིང་རྗེའི་སེམས་ཀྱིས་ནི། །དམིགས་པ་མེད་པར་བྱས་ནས་ནི། །དངོས་དང་དངོས་མེད་རྣམ་རྟོག་གི། །མུན་སེལ་ཤིན་ཏུ་འོད་གསལ་བའོ། །རང་གིས་ཉམས་མྱོང་དགའ་མཐོང་ནས། །རང་གཞན་དོན་ནི་གསལ་བ་  
  
༄༅། །ཡིན༑ །ཁྱོད་ཀྱི་མཐུ་ཡིས་མཐོང་ངོ་ཞེས། །དེ་ཡིས་སླར་ཡང་གསོལ་བ་དང། །དེ་ཡིས་བརྟན་པར་གྱིས་གསུངས་ནས། །རྗེས་སུ་བརྟན་པ་ཕ་རོལ་འགྲོ། །ཨོཾ་ཛྙཱ་ན་རཥྨེ་བི་སྲེ་ཛ་ཧཱུཾ། རྣམ་པ་ལྔ་ཡི་འོད་ཟེར་ནི། །ཕྱོགས་རྣམས་ཀུན་དུ་[*KUN TU?]སྤྲོ་བ་ཡིས། །  
འདོད་ཆགས་སེམས་ཅན་ཀུན་གྱི་ནི། །མི་བཟད་སྡུག་བསྔལ་བསྲེགས་ནས་ནི། །རྣལ་འབྱོར་པ་ཡིས་དེ་དག་ཀུན། །སངས་རྒྱས་ཉིད་བཀོད་གཅིག་གྱུར་ལས། །དེ་ཡིས་རྡོ་རྗེ་རྟོགས་པ་ཡིན། །ཨོཾ་ཏིཥྛ་བཛྲ། ཨོཾ་སྥ་ར་ཎ་བཛྲ། ཨོཾ་སཾ་ཧཱ་ར་ན་བཛྲ། ཨོཾ་ཛྙཱ་ན་བཛྲ་  
ཨོཾ་སརྦ་ཏ་ཐཱ་ག་ཏ་ཛྙཱ་ན་བཛྲ། རྡོ་རྗེ་དབྱིངས་ཞེས་ཡང་དང་ཡང། །སངས་རྒྱས་ཀུན་གྱི་ཐུགས་རྗེ་ཡིས། །རང་བཞིན་བདག་ཉིད་དབང་བསྐུར་རོ། །ཨོཾ་བཛྲ་ཨཱཏྨ་ཀོཧཾ། ཞེས་ནི་ཡང་དག་པར་ནི་བརྗོད་པར་བྱ། །བརྩེ་ལྡན་འགྲོ་ལ་ཕན་བདག། །གྱུར་ཕྱིར་བྱིན་གྱིས་བརླབ་ཏུ་  
གསོལ༑ །ཞེས་ནི་གསོལ་གདབ་སྐད་ཅིག་ལ། །དེ་དག་རབ་ཏུ་ཞུགས་ནས་ནི། །དེ་ཡི་བདག་ཉིད་རང་ཉིད་གྱུར། །ཨོཾ་ཡ་ཐཱ་སརྦ་ཏ་ཐཱ་ག་ཏ་ཏ་ཐཱ་ཨ་ཧཾ། རྡོ་རྗེ་རིན་ཆེན་སོགས་མཉམ་ཉིད། །རྣམ་པ་ཀུན་དུ་[*KUN TU?]འོད་གསལ་བ། །ཆོས་ཀྱི་རྒྱལ་པོ་དཔལ་འབྱུང་བའི། །དང་  
པོའི་སངས་རྒྱས་ཞེས་བསྟོད་དོ། །དེ་ལས་སངས་རྒྱས་ཀུན་བདག་ཉིད། །འགྲོ་བ་སད་པའི་བརྟུལ་ཞུགས་ཡིན། །དང་པོར་སྣོད་ཀྱི་འཇིག་རྟེན་ནི། །རྣམ་པར་དག་པར་བྱ་བ་ནི། །གང་ལ་མངོན་པར་བྱང་ཆུབ་བ། །འདི་རྣམས་གུས་པའི་གནས་མིན་ཏེ། །དེ་ནི་གཞན་དོན་བླ་  
མེད་པ། །རྒྱལ་བ་གཅིག་པུ་ངོ་མཚར་ཆེ། །འབར་བའི་ཧཱུཾ་གི་རྣམ་པ་ཡིས། །བདུད་ཀྱི་ཆོ་འཕྲུལ་སྲེག་པར་བྱེད། །འབར་བའི་ཕྲེང་བས་ཁྱབ་པ་རུ། །བལྟས་ནས་ཕྱོགས་རྣམས་ཀུན་དུ་[*KUN TU?]ནི། །དེ་ཡི་རྡོ་རྗེར་བ་བསམ། །ཡི་གེ་ཧཱུཾ་གི་དབུས་གནས་ལ། །ཡཾ་བཾ་རཾ། ས་བོན་  
གསུམ་ལས་བྱུང་བ་ཡི། །རླུང་དང་ཆུ་མེའི་དཀྱིལ་འཁོར་རྣམས། །དེ་ཉིད་རིགས་པས་བལྟ་བར་བྱ། །མཁའ་ལ་བྷྲཱུཾ་ཡིག་ལས་བྱུང་བའི། །རྟག་པའི་ཡན་ལག་ལས་བྱུང་བའི། །བདུད་རྩི་སྤྲིན་རྒྱུན་ཡོངས་གང་བས། །སྣོད་ནི་དེ་ཡི་བདག་ཉིད་འགྱུར། །ཧཱུཾ་གཉིས་  
  
།སྐུ་ཡི་རྡོ་རྗེ་ཡང་དག་བྱུང། །གནས་པ་མཁྲང་བར་གྱུར་པ་ལས། །གསེར་གྱི་དཀྱིལ་འཁོར་ཉིད་དུ་འགྱུར། །ཧཱུཾ་གི་ཡི་གེ་དེ་གཉིས་ལ། །སུཾ་ལས་བྱུང་བའི་ལྷུན་པོ་སྟེ། །དེ་རུ་བྷྲཱུཾ་ཡིག་ལས་བྱུང་བའི། །དཔལ་ལྡན་གཞལ་ཡས་ཁང་བརྩེགས་  
བསམ༑ །བླ་རེ་དྲ་བ་དཔྱངས་པ་དང། །རིན་ཆེན་ཀ་བ་འོད་ཟེར་དང། །རྟ་བབས་ཁྱམས་དང་ལྡན་པ་ཡིན། །འཁོར་བ་ཐོག་མ་མེད་པ་ནས། །གདུང་བ་ཆེན་པོ་ཞི་བའི་ཕྱིར། །ཟླ་བ་དཀར་ལྟར་མཛེས་པ་ཡི། །མེ་ཏོག་ཕྲེང་བ་དཔྱངས་པའི་ཚོགས། །ཕྱོགས་  
རྣམས་ཀུན་དུ་[*KUN TU?]གཞག་པ་ཡིན། །དམ་ཆོས་ཟབ་མོའི་སྒྲ་སྒྲོགས་པ། །སེང་གེའི་ཁན་རིན་པོ་ཆེའི། །ཕྲེང་བའི་སྤྲིན་ནི་ངེས་འབྱུང་བས། །བརྒྱ་བྱིན་མཚོན་ཆ་རྣམས་བརྩེགས་པའི། །ཚོན་རྩི་རྣམ་ལྔ་སར་པ་ཡིས། །ཕྱོགས་བཅུར་འཁོར་བར་བསྐོར་བ་ཡིན། །མཛེས་  
པའི་ཡན་ལག་དང་ལྡན་པའི། །གཡེར་ཁ་དག་ལས་ཡང་དག་པར། །དམ་པ་ཆོས་ཀྱི་སྒྲ་དག་ནི། །ཁྱད་པར་དུ་ནི་སྒྲོགས་པ་ཡིན། །སྟེགས་བུ་གར་གྱི་ལྷ་མོ་མཆོག། །ཚོགས་ནས་གླུ་ནི་ཡང་དག་ལེན། །དང་ལྡན་ལྷ་མོའི་མཆོག་རྣམས་ནི། །ཕྱི་རོལ་གནས་ལ་  
རྣམ་གནས་ནས། །འགྲོ་དང་འོང་བར་བྱེད་པ་དང། །ལྷ་ཡི་མེ་ཏོག་ཕྲེང་འཛིན་པའི། །མཛེས་པའི་མཆོད་པ་རྒྱས་པར་བྱེད། །གང་ཡང་ཕྱོགས་ཀུན་སྤྲོས་པ་ལས། །ཤིན་ཏུ་མི་བཟད་འཁྱུད་པ་ཡིས། །དར་དབྱངས་སོར་མོ་འཁོར་བ་ཡིན། །ཉི་མའི་མདོག་ལྟར་སྣང་བ་  
ཡི༑ །དཔག་མེད་རྒྱལ་མཚན་སྣ་ཚོགས་པའི། །གར་བྱེད་མཆོག་གི་ཕྱག་བཞིན་ནོ། །ཀུན་དུ་[*KUN TU?]འགྲོ་བའི་ཀུན་བདག་ཉིད། །ཐུབ་པ་ཆེན་པོ་རྣམས་ཀྱི་ནི། །གང་དུ་མཛད་པ་ཐམས་ཅད་དག་གྲངས་མེད་མཚུངས་པ་མེད་པ་ནི། །རྣམ་དབྱེ་རིན་ཆེན་སྣང་བ་ཡི། །དེ་ནི་ཆོས་  
དབྱིངས་དཀྱིལ་འཁོར་རོ། །ཧྲཱིལས་སྣ་ཚོགས་མཚོ་སྐྱེས་འདི། །དབུས་སུ་ཉི་མ་གནས་པར་ལྟ། །གང་གི་གེ་སར་རྡུལ་གྱི་ཕྱོགས། །བཙོ་མ་གསེར་གྱི་མདོག་བཞིན་མཛེས། །ཕྱོགས་བརྒྱང་དག་གི་འདབ་མ་ལ། །ཨ་ཡིག་གཉིས་ཀྱི་དབུས་གནས་པ། །སིཾ་ལས་  
  
༄༅། །སེང་གེ་དེ་ཡི་སྒྲ། །བདུད་ཀྱི་གླང་པོ་འབྲོས་པར་བྱེད། །དེ་ཡི་ལྟེ་བར་རི་རབ་ལས། །ཉི་མའི་དབུས་སུ་མཾ་འོད་ཀྱིས། །སེམས་ཅན་བྱང་ཆུབ་ལ་བཀོད་ནས། །དེ་བཞིན་གཤེགས་ཀུན་བསྡུ་བར་བྱ། །དེ་ལས་བྱུང་བའི་སྡུག་བསྔལ་གཅོད། །རྟོག་པའི་  
དྲ་བ་འཇོམས་པའི་འོད། །སྟོང་ཉིད་ཤེས་རྩེ་རྡོ་རྗེ་དང། །རལ་གྲིའི་ཆུ་ལ་འཁོར་ལོ་སྣང། །དེ་ལས་སྤྲོས་པའི་འཇམ་པའི་དཔལ། །ཟླ་རྒྱས་འོད་ཀྱིས་རིག་པ་བསྡུ། །གཞོན་ནུ་འོས་པ་བླ་མེད་པ། །གང་འདི་དཔལ་རྣམས་སྤྲོ་བས་བ་སྟེན། །མགུལ་རྒྱན་དང་ནི་དཔུང་  
རྒྱན་དང༑ །རྣ་རྒྱན་དང་ནི་ལག་གདུབ་སོགས། །རྒྱན་དེ་རྣམས་ཀྱིས་རབ་ཏུ་བརྒྱན། །དེ་ནི་བྱང་ཆུབ་སྙིང་པོ་ཡིན། །དེ་ལས་བྱུང་བའི་འོད་ཟེར་གྱིས། །འཁོར་བའི་འཆིང་བ་སྲེག་པ་དང། །ཡོན་ཏན་རྒྱ་ཆེན་རྒྱུན་རྒྱས་པའི། །གཞོན་ནུའི་སྐུ་མཛེས་ལེགས་པའི་དཔལ། །  
མཚན་དང་དཔེ་བྱད་བརྒྱན་པ་ཡི། །དེ་ལྟར་རབ་ཏུ་སྣང་བ་ཡིན། །ཇི་ལྟར་རང་བཞིན་དག་པ་ཡི། །ཡིད་ཀྱི་རྒྱ་མཚོའི་གནས་དེ་རུ། །སྤྱིན་པ་ལ་སོགས་རིན་ཆེན་ཚོགས། །ཐུགས་རྗེའི་ཡོན་ཏན་ཆུ་བཞིན་ནོ། །རྡོ་རྗེའི་སྐྱིལ་ཀྲུང་ཞབས་གཉིས་ཀྱིས། །པད་གསལ་འཁོར་  
ལོའི་མཚན་མ་ལས། །བྱུང་བའི་འོད་ཟེར་འབར་བའི་ཚོགས། །མུན་པ་མ་ལུས་འཇོམས་པའོ། །རིན་ཆེན་མཛེས་པའི་སྐ་རགས་ལ། །ལྟེ་བ་ཟབ་པ་འཕྲོ་བ་དང། །སྐུ་ལས་རྒྱས་པ་སྣ་ཚོགས་པའི། །ལྷ་མོ་དེ་རུ་གསལ་བར་སྣང། །གང་གི་བྲང་ནི་མཐོན་མཐིང་གི། །  
འོད་ཀྱིས་སྣ་ཚོགས་དོ་ཤལ་ལྡན། །བྱང་ཆུབ་ཡོན་ཏན་ཕུན་ཚོགས་པའི། །ལྷ་མོ་ཟུར་བལྟས་ཁྲ་བོ་བཞིན། །ཕྱག་གི་གདུ་བུ་སོར་གདུབ་བཞིན། །རི་རྒྱལ་དཔག་བསམ་ཤིང་བཞིན་དུ། །གང་ཡང་ཆོས་ཀྱི་ཕྱག་རྒྱར་ལྡན། །མདའ་གཟུགས་མཚན་པའི་ཆོས་དབྱིངས་སོ་  
གཡས་ཀྱི་ཕྱག་གིས་རལ་གྲི་དང། །རྡོ་རྗེ་བསྣམས་པས་བདུད་སྡེ་འཇོམས། །གཡོན་གྱི་ཕྱག་གཉིས་དྲིལ་བུ་དང། །རིན་ཆེན་པུ་སྟི་བསྣམས་པ་ཡིན། །འཇིག་རྟེན་འདས་དགའ་ཟླ་དེ་ཉིད། །བདུད་རྩི་པད་རྒྱས་ལྟ་བུ་བཞིན། །གཡས་གཡོན་སྟེང་ཞལ་སེར་སྔོན་པོ། །  
  
།རྡོ་རྗེ་པད་ཕྲེང་སངས་རྒྱས་ལྔའི། །རིན་ཆེན་འོད་འབར་དབུ་ལ་བརྒྱན། །ལྷ་མོ་བྱང་ཆུབ་མེ་ཏོག་སོགས། །མཆོད་པས་མདོག་སྔོན་གཙུག་ཕུད་ལྔ། །དཔྲལ་བར་མཉམ་པའི་ཐིག་ལེས་བརྒྱན། །སྨིན་མ་སྡོང་བུ་ཨུཏྤལ་  
མིག་དཔེ་མེད་རོལ་པ་སྣ་ཚོགས་ཏེ། །ཞལ་ནི་པདྨ་རྒྱས་པ་བཞིན། །མཆུ་ནི་བིམ་པ་ལྟ་བུར་དམར། །བཞད་པ་མུ་ཏིག་ལྟར་དཀར་བ། །མཛེས་པ་རྣམ་པར་བསམ་པར་བྱ། །བརྩེ་བས་སེམས་ཅན་ཐམས་ཅད་ཀྱི། །ཕྱིན་ཅི་ལོག་ནི་ཉེར་ཞི་བའི། །ཆོས་  
དབྱིངས་གནས་པའི་སྐུ་དེ་ནི། །དེ་བཞིན་ཉིད་ལ་ལེགས་པར་བཞུགས། །མཁའ་ལ་སྤྲིན་མེད་བདུད་རྩི་ནི། །འཛག་པ་པདྨ་རྒྱས་པ་བཞིན། །རྣམ་པ་ཀུན་གྱི་མཆོག་ལྡན་པ། །དེ་འདིར་སངས་རྒྱས་གང་ཡིན་ནོ། །སྔགས་ཀྱང་འདི་རུ་བཟླས་བྱས་ཏེ། །ཨོཾ་དྷརྨ་དྷཱ་ཏུ་སྭ་བྷཱ་བ་  
ཨཱཏྨ་ཀོཧཾ། ཞེས་སོ། །རྡོ་རྗེ་འཆིང་བ་བསྒྲེངས་ནས་ནི། །རལ་གྲི་བསྣམས་པར་འཛིན་པ་ཡིན། །གསུམ་པ་ཉིད་ཀྱིས་ཚིགས་དག་གིས། དབུས་མ་གཉིས་ནི་གསུམ་པ་དང། །མཐེ་བོང་གཉིས་ནི་བརྐྱང་བ་དང། །སོར་མོ་དག་ནི་བསྐུམས་པའོ། །འཁོར་ལོ་མགོན་པོའི་  
ཕྱག་རྒྱ་ནི། །དོན་གྲུབ་པ་ཡི་མཆོག་ཡིན་ནོ། །འཁོར་ལོའི་རྒྱལ་པོ་གསང་སྔགས་རྒྱལ། །ལུགས་ལས་བཟློག་པ་བྲིས་པ་ཡིན། །ཨ་བྷ་གར་ན་ཛྙཱ་ཏུ་དྷཱ་རྨ་དྷ། དྷ་ཤུ་ད་རི་པ་སུ་ལ་མ་ཨ་ན་ག་ག། །རྨཱདྷ་རྦས་ཙ་བཱ་ཧཱ་མ་ར་ཤྭ་གའི་བཱ། ཏི་མའུ་ར་ན་ཛྙཱ། བའན་ག་བྷ། ཧྲཱིཧཱུཾ་ཨོཾ་  
ར་ཧ་ར་ཧ། ཡ་ད་ཧྲྀ། ཏ་ཐཱ་ག་ཏ་རྦས། ཨ་ཨ་ཏི་ཡེ་དཱ་པཱ་མུ་ཏ་དཧི་ཤུད་རི་པ་ཤྲཱི་ཉྫུ་མ། ཡ་ཀཱ་ན་ཛྙཱ། ཏ་ཐཱ་ག་ཏ་རྦ་ས། ཏ་དུ་ཡ་རྨཱདྷ་རྦས་དྷ་ཤུད་རི་པ། ཏི་ཀྲྀ་པྲ། ཨཨཾ་ཨཱ་ཨ། ཀྵུཙརྨཱ་དྷ། དྷ་ཤུད་བི། བ་བྷཱ་སྭ། བ་བྷཱ་ཨ། རྨཱདྷ་རྦས་ཨོཾ། གཞན་ཀུན་ཡི་གེ་གསུམ་  
ཉིད་ཀྱིས། །དཀྱིལ་འཁོར་པ་ཀུན་སྤྲོ་བའམ། །ཀུན་གྱི་ཐུན་མོང་ཡིན་པའི་ཕྱིར། །སོ་སོར་ངེས་པ་ཉིད་ཀྱིས་སོ། །དང་པོར་ཕྱག་འཚལ་ཐ་མ་ཧྲཱི། །ཆ་བཞི་དབུས་སུ་གནས་པ་དང། །ཡི་གེ་གསུམ་སྔགས་ཐམས་ཅད་ཀྱིས། །བདག་པོ་ཉིད་དུ་གནས་པ་ཡིན། །  
  
༄༅། །དེ་ལ་གོ་རིམས་ཇི་བཞིན་དུ། །ཤར་དང་ལྷོ་དང་ནུབ་དང་བྱང་དང། མེ་དང་བདེན་བྲལ་དང། རླུང་དང་དབང་ལྡན་གྱི་ཕྱོགས་དང་མཚམས་སུའམ། ཕྱོགས་བཞིའི་རྡོ་རྗེ་འཁོར་ལོས་སྒྱུར་བ་དང། རིན་ཆེན་འཁོར་ལོས་སྒྱུར་བ་དང། པདྨའི་འཁོར་  
ལོས་སྒྱུར་བ་དང། ལས་ཀྱི་འཁོར་ལོས་སྒྱུར་བ་དང། ཕྱག་རྒྱ་ཆེན་པོའི་འཁོར་ལོས་སྒྱུར་བ་དང། དམ་ཚིག་གི་ཕྱག་རྒྱའི་འཁོར་ལོས་སྒྱུར་བ་དང། ཆོས་ཀྱི་ཕྱག་རྒྱའི་འཁོར་ལོས་སྒྱུར་བ་དང། ལས་ཀྱི་ཕྱག་རྒྱའི་འཁོར་ལོས་སྒྱུར་བ་དང་བརྒྱང་དོ། །གཞན་དག་  
ནི༑ གཙུག་ཏོར་ཆེན་པོའི་ཡི་གེ་གཅིག། །ཤར་གྱི་འདབ་མར་ཡང་དག་བྲི། །གཙུག་ཏོར་གདུགས་ནི་དཀར་པོ་ཡང། །ནུབ་ཀྱི་ཕྱོགས་སུ་དགོད་པར་བྱ། །གཟི་བརྗིད་ཕུང་པོ་ལྷོ་ཕྱོགས་སུ། །གཙུག་ཏོར་རྣམས་རྒྱལ་བྱང་ཕྱོགས་སུ། །རྣམ་པར་འཐོར་བ་དབང་ལྡན་  
ཕྱོགས༑ །མེ་ཡི་ཕྱོགས་སུ་གྱེན་འབྱུང་པོ། །གྱེན་འབྱུང་ཆེན་པོ་བདེན་བྲལ་ཕྱོགས། །རྒྱལ་བ་རྣམ་རྒྱལ་ཕྱོགས་སུ་དགོད། །གཡས་ཀྱི་ཕྱག་གིས་འཁོར་ལོ་བསྣམས་ཤིང་དེ་ལས་གཞན། །སྒེག་པ་དང་བཅས་རང་གི་མདུན་ལ་རེག་པར་མཛད། །སེང་གེའི་གདན་ལ་ཉི་  
དཀྱིལ་རྡོ་རྗེ་སྐྱིལ་ཀྲུང་ནི། །བཅིངས་བཞུགས་རིན་ཆེན་ཅོད་པན་བཙོ་མ་གསེར་མདོག་འདྲ། །གོ་རིམས་བཞིན་དུ་འདི་རྣམས་ཀྱིས་སྔགས་ནི། ཨོཾ་བྷཱུཾ། ཨོཾ་མཾ་མཾ་མཾ་མཾ་ཧཱུཾ་ནི། ཨོཾ་ཨུ་ཛུར་ཤེ་སྭ་ཧཱ། ཨོཾ་བི་ཛཱ་ཡ་སྭ་ཧཱ། ཨོཾ་ཀྲི་ཤ་ནི་ཧཱུཾ་ཕཊ། ཨོཾ་ཛྭ་ལ་ཛ་ལ། དི་བ་བྱ་དིབ་བྱ་  
ཨུ་ག་ཏུཥྞ། དུ་ན་དུ་ན་ཧཱུཾ། ཨོཾ་ཏྲི་བནྡྷ་ཧཱུཾ། ཨོཾ་ཛྭ་ལོ་ཥྞཱི་ཥ་ཛྭ་ལ་ཛྭ་ལ་བནྡྷ་ད་མ་ད་མ། དུ་མ་དུ་མ། ཧ་ན་ཧ་ན་ཧཱུཾ། དེ་ལ་འཁོར་ལོ་དབང་ཕྱུག་སྐུ་ཡིས་ནི། །འཁོར་ལོ་འདི་དག་མཛེས་པར་སྣང་བ་ཡིན། །རང་གདན་མཚོ་སྐྱེས་ཇི་ལྟར་འདབ་མ་ལས། །དེ་ཡི་གེ་སར་དེ་  
ཡང་སྣང་བ་ཡིན། །ཧཱུཾ་ཡིག་གཉིས་ཀྱི་དབུས་གནས་པའི། །གཾ་ཡིག་དག་ལས་གླང་པོའི་གདན། །ཧཱུཾ་ལས་བྱུང་བ་སྔོན་པོའི་མདོག། །མི་བསྐྱོད་རྡོ་རྗེའི་ཞལ་དག་ནི། །བཞི་དང་ཉིས་འགྱུར་ཕྱག་རྣམས་དང། །ཁྲོ་དང་སྒེག་པའི་ཉམས་དང་ལྡན། །མཆེ་བ་ཅུང་  
  
།འཁོར་ལོའི་ཤར་གྱི་ཕྱོགས་སུ་བསྒོམ། །གཡས་དང་གཡོན་དང་སྟེང་གནས་པའི། །བ་སྟན་པ་ཟླ་བའི་ཞལ་དང་ནི། །ལྗང་དང་སེར་བོ་རིམ་བཞིན་ནོ། །གཡས་ཀྱིས་རལ་གྲི་རྡོ་རྗེ་དང། །མདའ་དང་ལྕགས་ཀྱུ་བསྣམས་པ་ཡིན། །གཡོན་པ་  
སྡིགས་མཛུབ་བཅས་དྲིལ་བུ། །གཞུ་དང་ཞགས་པ་རང་ལས་ཀྱིས། །ཁྱབ་པའི་འོད་ཟེར་ཚོགས་ཀྱིས་ནི། །ཕྱོགས་ཀུན་གྱི་ནི་གདུག་པ་འཇོམས། །ཏྲཱཾ་ཡིག་གཉིས་ཀྱི་དབུས་གནས་པའི། །པཾ་ཡིག་དག་ལས་རྟ་ཡི་གདན། །རིན་ཆེན་འབྱུང་ལྡན་གསེར་གྱི་མདོག་  
ལྷོ་ཡི་ཕྱོགས་སུ་བསྒོམ་པར་བྱ། །གཡས་དང་ཅིག་ཤོས་སྟེང་གི་ཞལ། །ནག་དང་དཀར་པོ་དམར་པོ་ཡི། །ཏྲཱཾ་ཡིག་ལས་བྱུང་འོད་ཟེར་ཚོགས། །གཡས་ཀྱི་དང་པོ་དག་ལ་ནི། །ནོར་བུའི་རྒྱལ་མཚན་བསྒོམ་བྱ་སྟེ། །མི་བསྐྱོད་ཕྱག་བརྒྱང་ལས་ཁྱད་ཡིན། །ཧྲཱཨྒྙིས་  
དབུས་ན་ཤིན་ཏུ་གསལ་བ་ཡི། །མཾ་ལས་བྱུང་བ་རྨ་བྱའི་གདན་གནས་པ། །ཧྲཱི་ལས་བྱུང་བ་པདྨ་རཱ་ག་ཡི། །འོད་ཀྱིས་ཕྱོགས་རྣམས་སྣང་བར་བྱེད་པ་ཡིན། །ནུབ་ཏུ་ཚེ་དཔག་མེད་མགོན་བལྟ། །ཁྱད་པར་རིན་ཆེན་རྡོ་རྗེ་དང། །སྟེང་ཞལ་སེར་པོ་སྐུ་མདོག་དམར། །  
ཕྱག་གཡོན་དང་པོ་པདྨ་བསྣམས། །ཨ་ཡིག་གཉིས་ཀྱི་དབུས་གནས་པའི། །གཾ་ཡིག་ལས་བྱུང་མཁའ་ལྡིང་གདན། །ཨ་ལས་བྱུང་བའི་དོན་ཡོད་གྲུབ། །སྐུ་མདོག་ལྗང་གུ་བྱང་དུ་བསྒོམ། །ཕྱག་གཉིས་མི་བསྐྱོད་བཞིན་དུ་བལྟ། །གཡས་དང་ཅིག་ཤོས་སྟེང་གི་  
ཞལ༑ །མཆེ་བ་གཙིགས་ཤིང་སེར་བ་དང། །དཀར་དང་དམར་ཞལ་པདྨ་ཡིས། །དཔའ་དང་ངོ་མཚར་ཞི་བ་དང། །སྒེག་པ་ལ་སོགས་ཉམས་ཀྱིས་གནས། །པད་སྟེང་ཉི་མའི་དཀྱིལ་འཁོར་ལ། །རྡོ་རྗེའི་སྐྱིལ་ཀྲུང་གིས་ལེགས་བཞུགས། །རིན་ཆེན་ཅོད་པན་  
སྣང་བ་ཡིས། །ཕྱོགས་ཀུན་སྣང་བར་བྱེད་པ་ཡིན། །འདི་རྣམས་ལ་སོ་སོའི་གཙོ་བོ་ཡི། །རྗེས་སུ་འབྲངས་ནས་ཕྱོགས་སུ་བཞུགས། །རྡོ་རྗེ་སེམས་སོགས་བསྒོམ་བྱ་བ། །རང་འདོད་ནམ་མཁར་སྣང་བ་ཡིན། །པདྨ་ཉི་མར་སེམས་དཔའ་ཡི། །དཀྱིལ་འཁོར་  
  
༄༅། །གྱིས་བཞུགས་མཆོག་གིས་བརྒྱན། །དེ་ལ་མི་བསྐྱོད་དཀྱིལ་འཁོར་དུ། །རྡོ་རྗེ་སེམས་དཔའ་དཀར་པོར་བལྟ། །གཡོན་གྱིས་དྲིལ་བུ་དཀུར་བརྟེན་ཅིང། །གཡས་ཀྱིས་ཐུགས་ཀར་རྡོ་རྗེ་གསོར། །རྡོ་རྗེ་རྒྱལ་པོ་གསེར་གྱི་མདོག། །ལྕགས་ཀྱུས་བདུང་  
ལ་འདེ་བས་པ་ཡིན། །རྡོ་རྗེ་ཆགས་པ་སྐུ་མདོག་དམར། །མདའ་གཞུ་མཆོག་ནི་བསྣམས་པ་ཡིན། །རྡོ་རྗེ་ལེགས་པ་སྐུ་མདོག་ལྗང། །ཕྱག་གཉིས་ལེགས་པ་སྤྱིན་པའོ། །རིན་ཆེན་འབྱུང་ལྡན་དཀྱིལ་འཁོར་དུ། །རྡོ་རྗེ་རིན་ཆེན་སོགས་བསྒོམས་པའང། །རྡོ་རྗེ་རིན་ཆེན་སྐུ་མདོག་སེར། །ཕྱག་གཉིས་དར་དབྱངས་  
འཆིང་བའམ། །རིན་ཆེན་དྲིལ་བུ་བསྣམས་པའོ། །རིན་ཆེན་ཉི་མ་མདོག་སེར་པོ། །སྙིང་གར་ཉི་མ་བ་སྟེན་པའོ། །རྡོ་རྗེ་རྒྱལ་མཚན་སྐུ་མདོག་ལྗང། །རིན་ཆེན་རྒྱལ་མཚན་བསྣམས་པའོ། །རྡོ་རྗེ་བཞད་པ་སྐུ་མདོག་དཀར། །ཕྱག་གཉིས་སོ་ཡི་ཕྲེང་བ་འཛིན། །སྣང་བ་  
མཐའ་ཡས་དཀྱིལ་འཁོར་དུ། །རྡོ་རྗེ་ཆོས་སོགས་བསྒོམས་པར་བྱ། །རྡོ་རྗེ་ཆོས་ནི་སྐུ་མདོག་དམར། །ཕྱག་གཡོན་པདྨ་བསྣམས་ནི། །གཡས་པས་འབྱེད་པར་མཛད་པ་ཡིན། །རྡོ་རྗེ་རྣོན་པོ་གུར་གུམ་མདོག་ཕྱག་གཡོན་ཐུགས་ཀར་པུ་སྟི་དང། །གཡས་ཀྱིས་ཤེས་  
རབ་རལ་གྲི་བསྣམས། །རྡོ་རྗེ་རྒྱུ་ནི་གསེར་གྱི་མདོག་ཆོས་ཀྱི་འཁོར་ལོ་བ་སྟན་པ་ཡིན། །རྡོ་རྗེ་སྨྲ་བ་དམར་ལ་ལྗང། །ལྕེ་ཡི་ཕྱག་རྒྱ་བསྣམས་པ་དང། །གཡས་ཀྱིས་ཆོས་ཀྱི་དུང་སྒྲོགས་པའོ། །ཡང་ན་གདན་ལ་བརྟེན་པའོ། །དོན་ཡོད་གྲུབ་པའི་དཀྱིལ་འཁོར་  
དུ། །རྡོ་རྗེ་ལ་སོགས་རྒྱལ་བ་རྣམས། །རྡོ་རྗེ་ལས་ནི་སྐུ་མདོག་ལྗང། །ཕྱག་གཉིས་རྡོ་རྗེ་དྲིལ་བསྣམས་ནས། །དེ་ཡི་སྟེང་དུ་གར་མཆོག་མཛད། །རྡོ་རྗེ་བསྲུང་བ་གསེར་གྱི་མདོག་རྡོ་རྗེ་འབར་བའི་ཆོག་བསྣམས། །རྡོ་རྗེ་གནོད་སྤྱིན་སྐུ་མདོག་གནག་ཕྱག་གཉིས་  
མཆེ་བ་བསྣམས་ནས་ནི། །གདུག་པ་རྣམས་ནི་འཇིགས་པར་བྱེད། །རྡོ་རྗེ་ཁུ་ཚུར་དུང་གི་མདོག་རྡོ་རྗེ་ཁུ་ཚུར་འཆིང་བའོ། །འདི་རྣམས་རིམ་བཞིན་ས་བོན་ནི། །ཨ་ཛ་ཧོ་ས་ཨོཾ་ཨོཾ་ཏཱཾ་ཧ་ཧི་དཾ་མཾ་རཾ། ཀཾ་ཧཾ་ཧཱུཾ་བཾ། དཀྱིལ་འཁོར་བཞི་པོ་འདི་དག་ཏུ། །མཁས་པས་  
  
།འགྲོ་བའི་དབང་ཕྱུག་འདི་ཐོབ་པས། །སྐད་ཅིག་ཙམ་གྱིས་འཁྲུལ་པ་སེལ། །ཕྱོགས་བཞི་དག་ཏུ་སེམས་མ་སོགས། །རྒྱན་དེ་དག་ལས་བྱུང་བའི་སྒྲས། །ཕྱོགས་ཀུན་སྣང་བར་བྱེད་པ་ཡིན། །དེ་ལ་རྡོ་རྗེ་སེམས་མ་ནི། །འཇམ་དཔལ་  
བཞིན་དུ་ཤེས་པར་བྱ། །རིན་ཆེན་སེམས་མ་མི་བསྐྱོད་བཞིན། །ཆོས་མ་སྣང་བ་མཐའ་ཡས་བཞིན། །ལས་ཀྱི་སེམས་མ་དོན་གྲུབ་བཞིན། །ལཾ་མཾ་བཾ་ཏཾ། ཀུན་ལ་ཆོས་ཀྱི་གཏེར་ཆེན་འབྱུང་བ་འཐོན་པའོ། །ནུ་མ་གཉིས་ལ་ནོར་བུའི་དོ་ཤལ་གསལ་བས་བྱ། །འདི་ལྟར་  
སྙིང་གི་པདྨར་གནས་པ་འདིར། །རྒྱལ་བའི་བྱང་ཆུབ་སེམས་ཀྱི་མུ་ཏིག་རྒྱན། །ཟབ་མོའི་ཆོས་སྒྲོགས་ཟབ་པ་ལྟ་བུར་གྱུར་པ་ཡི། །སྐ་རགས་སིལ་སིལ་ནང་ནས་སྣང་བ་ནི། །རྒྱལ་བའི་བདག་ཉིད་འཁོར་ལོ་ནི། །སྣང་བས་དེ་རྣམས་དཔག་ཏུ་མེད་པར་འགྱུར། །རྡོ་རྗེ་  
ལྕགས་ཀྱུ་དཀར་ལ་དམར། །གཡས་བརྐྱང་པ་ཡི་གནས་བཞུགས་པ། །ཤར་སྒོ་གཡས་དང་གཡོན་གྱི་ནི། །ལྕགས་ཀྱུ་བསྒྲེངས་ནས་གནས་པ་ཡིན། །ལྷོ་སྒོར་རྡོ་རྗེ་ཞགས་པ་ནི། །སྐུ་མདོག་སེར་པོ་རྗེས་དྲན་བྱ། །གཡས་བརྐྱང་པ་ཡིས་གནས་པ་དེའི། །ཞགས་  
པས་འགུགས་ཤིང་འདུལ་བ་ཡིན། །ནུབ་སྒོར་རྡོ་རྗེ་ལྕགས་པ་སྒྲོག་ནི། །སྐུ་མདོག་དམར་པོ་འཇིགས་བྱེད་པ། །ས་གའི་འདུག་སྟངས་བཞུགས་པ་དང། །ཕྱག་གཉིས་རྡོ་རྗེ་ལྕགས་སྒྲོག་བསྡམས། །བྱང་སྒོར་རྡོ་རྗེ་དྲིལ་བུ་ནི། །སྐུ་མདོག་ལྗང་གུ་དང་ལྡན་པ། །དྲིལ་བུའི་སྒྲ་  
ཡིས་བདུད་རྣམས་འཇོམས། །ཟླུམ་པོའི་འདུག་སྟངས་སུ་བཞུགས་པ། །རྡོ་རྗེ་འབེབས་པ་ཞེས་གྲགས་ཏེ། །པདྨ་ཉི་དཀྱིལ་དབུས་གནས་པ། །ཉི་མ་བྱེ་བའི་འོད་པས་ལྷག་ཛཧཱུཾ་བཾ་ཧོཞེས་བྱ་བའི། །འཕྲོ་བའི་ས་བོན་བླ་མེད་པའོ། །སྤྱིན་དང་ཚུལ་ཁྲིམས་  
བཟོད་བརྩོན་འགྲུས། །བསམ་གཏན་དེ་བཞིན་ཤེས་རབ་དང། །སྟོབས་དང་དེ་བཞིན་ཐབས་དང་ནི། །སྨོན་ལམ་ཡེ་ཤེས་ཞེས་བྱ་བ། །འབྲས་བུའི་གནས་ཀྱི་ཕ་རོལ་ཕྱིན། །རྡོ་རྗེ་དྲིལ་བུ་ཡང་དག་ལྡན། །མདོག་དཀར་རྡོ་རྗེ་སེམས་དཔའ་ཡི། །འཁོར་དུ་དེ་དག་གནས་  
  
༄༅། །པ་ཡིན། །དེ་ཉིད་རྣམ་པར་དག་ངོ་བོར། །མདའ་དང་གཞུ་ཡིས་རྣམ་བརྒྱན་པ། མདོག་དམར་རྡོ་རྗེ་ཆགས་པ་ནི། །ཐམས་ཅད་དཀྱིལ་འཁོར་ཡོངས་སུ་བསྐོར། །གཞན་དོན་ངོ་བོར་གནས་དེ་ཉིད། །ཕྱག་གཉིས་ལེགས་སོ་སྤྱིན་པ་དང། །སྐུ་མདོག་  
ལྗང་གུ་འཁོར་རྣམས་ཀྱིས། །རྡོ་རྗེ་ལེགས་པར་བསྐོར་བའོ། །རབ་ཏུ་དགའ་དང་དྲི་མ་མེད། །གསུམ་པ་དེ་བཞིན་འོད་བྱེད་དང། །འོད་འཕྲོ་སྤྱང་དཀའ་དེ་བཞིན་དུ། །མངོན་གྱུར་རིང་སོང་མི་གཡོ་བ། །ལེགས་པའི་བློ་གྲོས་ཆོས་ཀྱི་སྤྲིན། །སྐུ་མདོག་སེར་མོ་འབྲས་བདག་  
ཉིད༑ །དར་དཔྱངས་འཆིང་བའི་ཚུལ་གནས་པ། །རྡོ་རྗེ་ཆེན་རིན་ཆེན་འཁོར་དུ་གནས། །དེ་ཉིད་ལམ་གྱི་གྲངས་ཀྱིས་ནི། །ཉི་མའི་མདོག་ཅན་ཉི་མ་བསྣམས། །རྡོ་རྗེ་ཉི་མ་ཉིད་བཞིན་དུ། །རྗེས་སུ་བྱེད་པར་གནས་པ་ཡིན། །སྡུག་བསྔལ་དང་ནི་ཀུན་འབྱུང་དང། །འགོག་  
དང་ལམ་ཡང་དེ་བཞིན་དུ། །ཆོས་ཤེས་རྗེས་སུ་ཤེས་པ་དང། །ཀུན་རྫོབ་ཤེས་དང་དེ་བཞིན་དུ། །དོན་དམ་དེ་བཞིན་མི་སྐྱེ་བ། །ཟད་པ་ཤེས་པའི་ཡེ་ཤེས་ནི། །རང་དོན་ཕུན་སུམ་ཚོགས་དགེ་བའི། །རིན་ཆེན་རྒྱལ་མཚན་བསྣམས་པ་དང། །མདོག་ལྗང་རྡོ་རྗེ་རྒྱལ་  
མཚན་གྱི། །ཕུན་སུམ་ཚོགས་པར་བསྒོམ་པར་བྱ། །གཞན་དོན་ཕུན་ཚོགས་བདག་ཉིད་ཀྱི། །དེ་བཞིན་ཟླ་བའི་འོད་ཟེར་མདོག་རྡོ་རྗེ་བཞད་པ་ལ་བརྟེན་པ། །སོ་ཡི་ཕྲེང་བས་རྣམ་པར་བརྒྱན། །ཕུང་པོ་ཁམས་དང་སྐྱེ་མཆེད་དང། །བདེན་པ་རྟེན་འབྲེལ་ཐུབ་པ་ཡི། །  
གནས་དང་གནས་མིན་བདག་པོ་དང། །དུས་གསུམ་བདེན་པ་རྣམ་པ་བཞི། །འདུས་བྱས་འདུས་མ་བྱས་དགེ་བ། །རྡོ་རྗེ་ཆོས་ཀྱིས་བསྒོམ་པར་བྱ། །མདོག་དམར་ཕྱག་གཡོན་པདྨ་ནི། །བསྣམས་ནས་གཡས་པས་འབྱེད་པར་མཛད། །གཅིག་དང་རྒྱུ་དང་ཟ་བ་དང། །  
བྱེད་པ་དང་ནི་དབང་སྒྱུར་དང། །བདག་པོའི་དོན་དང་རྟག་པ་དང། །ཉོན་མོངས་པ་དང་དག་པའི་གནས། །རྣལ་འབྱོར་ཅན་དང་མ་གྲོལ་གྲོལ། །བདག་ཏུ་འཛིན་པ་སྐྱེ་བ་ཉིད། །དེ་དག་གཅོད་པ་སྐུ་མདོག་གནག། །ཕྱག་ན་པུ་སྟི་བསྣམས་པ་དང། །ཉོན་མོངས་གཅོད་པའི་  
  
།རྡོ་རྗེ་རྣོན་པོ་ཞེས་བརྗོད་དོ། །དད་དང་བརྩོན་འགྲུས་དྲན་བསམ་གཏན། །ཤེས་རབ་དེ་བཞིན་ཤ་ཡི་སྤྱན། །ལྷ་དང་ཤེས་རབ་ཆོས་དང་ནི། །སངས་རྒྱས་སྤྱན་དང་དབང་པོ་ཡི། །རྡོ་རྗེ་འཁོར་ལོ་སྐུ་མདོག་སེར། །ལྷ་མོ་འཁོར་ལོ་བསྣམས་པས་  
བསྐོར༑ །གནས་དང་གནས་མིན་རྣམ་སྨིན་དང། །མོས་པ་དང་ནི་སྣ་ཚོགས་ཁམས། །དབང་པོ་ཀུན་འགྲོ་ལམ་དག་དང། །ཉོན་མོངས་རྣམ་པར་བྱང་བ་དང། །སྔོན་གནས་རྗེས་དྲན་སྐྱེ་འཆི་དང། །ཟག་པ་ཟད་པ་ཉིད་ཀྱང་སྟེ། །རྡོ་རྗེ་སྨྲ་བཟང་ཀྱི་མདོག་ཕྱག་གིས་  
ལྕེ་བསྣམས་འཁོར་གྱིས་བསྐོར། །ནམ་མཁའ་རྣམ་ཤེས་མཐའ་ཡས་དང། །དེ་ལས་གཞན་པ་ཟིལ་གནོན་བརྒྱང། །རྡོ་རྗེ་ལས་ནི་སྐུ་མདོག་ལྗང། །སྣ་ཚོགས་རྡོ་རྗེ་དྲིལ་བུ་བསྣམས། །འབྱུང་བ་རྣམ་པ་བཞི་དག་དང། །སྔོན་པོ་སེར་པོ་དཀར་དམར་དང། །ནམ་མཁའ་  
དེ་བཞིན་སེམས་དང་ནི། །ཟད་པར་རྣམ་པར་དག་ལྡན་པའི། །བསྲུང་བ་སེར་པོ་གོ་ཆ་བསྣམས། །རྩ་བའི་མཚན་ཉིད་དེ་ཁོ་ན། །ཕྱིན་ཅི་མ་ལོག་མཚན་ཉིད་དང། །འབྲས་བུ་རྒྱུ་ཡི་དེ་ཁོ་ན། །ཕྲ་བ་དང་ནི་རགས་པ་དང། །གྲགས་པ་རྣམ་པར་དག་ཡུལ་དང། །བསྡུ་  
དང་དབྱེ་བའི་མཚན་ཉིད་དང། །མཁས་དེ་ཁོ་ན་རྣམ་བཅུ་ནི། །རྡོ་རྗེ་གནོད་སྤྱིན་སྐུ་མདོག་གནག་ཕྱག་གཉིས་མཆེ་བསྣམས་པའོ། །ཚེ་དང་སེམས་དང་ཡོ་བྱད་དང། །ལས་དང་སྐྱེ་བ་མོས་པ་དང། །སྨོན་ལམ་དང་ནི་རྫུ་འཕྲུལ་དང། །ཡེ་ཤེས་ཆོས་ལ་དབང་  
འདི་རྣམས། །རྡོ་རྗེ་ཁུ་ཚུར་སྐུ་མདོག་དཀར། །ཕྱག་གཉིས་ཁུ་ཚུར་བསྣམས་པའོ། །སོ་སོའི་གཙོ་བོའི་སྔགས་ཀྱིས་བསྐྱེད། །རང་རང་སྔགས་ཀྱི་མཆོད་པ་དང། །རྡོ་རྗེ་སྐྱིལ་ཀྲུང་ཕྱེད་ཀྱིས་ནི། །འདི་དག་རིམ་བཞིན་གནས་པ་ཡིན། །འདི་ལྟར་བསྒོམས་པའི་རྣལ་  
འབྱོར་པ། །ཡོན་ཏན་ཕུན་སུམ་ཚོགས་པ་ནི། །འདི་སྐད་གསུངས་པ་བཞིན་དུ་ཐོབ། །དངོས་གྲུབ་གཞན་ནི་སྨོས་ཅི་དགོས། །མེ་མཚམས་སྒེག་མོ་སྐུ་མདོག་དཀར། །ཕྱག་གཉིས་རྡོ་རྗེ་བསྣམས་ནས་ནི། །སྒེག་དང་བཅས་པས་དཀུར་བརྟེན་ནས། །བསྐལ་བཟང་  
  
༄༅། །ཐམས་ཅད་འབྱུང་བའི་གནས། །བདེན་བྲལ་རྡོ་རྗེ་ཕྲེང་བ་མ། །མདོག་སེར་རིན་ཆེན་ཕྲེང་བ་བསྣམས། །རླུང་དུ་གླུ་མ་སྐུ་མདོག་དམར། །པི་ཝང་བརྡུང་བའི་མཆོག་ཡིན་ནོ། །དབང་ལྡན་གར་མ་རྡོ་རྗེ་ནི། །རྩེ་གཅིག་བསྣམས་ནས་གར་མཛད་དོ། །  
བདུག་པ་མེ་ཏོག་མར་མེ་དྲི། །སྤོས་ཁང་མེ་ཏོག་ཕྲེང་བ་དང། །མར་མེ་དྲི་ཡི་དུང་ཆོས་བསྣམས། །སྐུ་མདོག་སྒེག་མོ་ལ་སོགས་བཞིན། །དེ་ཡི་ཕྱི་རོལ་དཀྱིལ་འཁོར་དུ། །སེམས་ཅན་ཀུན་དོན་བྱེད་བདག་ཉིད། །དཔག་མེད་གཟི་བརྗིད་རྙེད་དཀའ་བའི། །གང་  
འདི་བྱང་ཆུབ་སེམས་དཔའ་རྣམས། །སྐུ་ལུས་མཛེས་ཤིང་ཉེར་ཞི་བ། །ཕྱག་གཉིས་པ་ལ་ཞལ་གཅིག་པ། །པདྨ་ཟླ་བའི་དབུས་སུ་ནི། །སེམས་དཔའི་སྐྱིལ་ཀྲུང་གིས་ལེགས་བཞུགས། །མགོན་པོ་བྱམས་པ་ལ་སོགས་པ། །རིན་ཆེན་ཅོད་པན་སྣང་བར་བསྒོམ། །  
དེ་ལ་བྱམས་པ་ཕྱག་གཡས་ཀྱིས། །མཆོད་སྤྱིན་དཔུང་རྒྱན་མཛེས་པ་དང། །གཉིས་པ་ཕྱག་གཉིས་ཀླུ་ཤིང་ནི། །མཛེས་པ་ཡང་དག་བསྣམས་པ་ཡིན། །འཇམ་དབྱངས་ཕྱག་ན་རལ་གྲི་ནི། །རིན་པོ་ཆེ་ཡིས་མཛེས་པ་བསྣམས། །ཆོས་ཀྱི་སྤྱིན་པ་རྗེས་བྱེད་པའི། །  
གཞན་གྱིས་ཤེས་རབ་པུ་སྟི་བསྣམས། །སྤོས་ཀྱི་གླང་པོ་གསལ་བྱེད་པ། །དྲི་ཡི་དུང་ཆོས་བསྣམས་པ་དང། །གཡས་པའི་ཕྱག་གིས་མཆོད་སྤྱིན་དང། །སྤྱི་བོར་འོད་དཔག་མེད་རོལ་ལྡན། །ཡེ་ཤེས་ཏོག་ཅེས་བྱ་བ་ནི། །ཐོད་ཀྱིས་མཚན་པའི་ཅོད་ཕན་བསྣམས་  
ཟླ་རྒྱས་རྣམ་པར་མཛེས་པ་ཡི། །བཞི་པོ་དྲི་མ་མེད་པ་འདི། །གཏི་མུག་མུན་པ་ལྟ་བུ་ནི། །འཇོམས་པར་བྱེད་པ་ཤར་གྱི་ཡིན། །དཔལ་ལྡན་བཟང་སྐྱོང་ཞེས་བྱ་བ། །སྐུ་མདོག་གསེར་གྱི་མདོག་འདྲའི་འོད། །རིན་ཆེན་འབར་བ་ལྷོ་ཕྱོགས་སུ། །ནོར་བུ་རྒྱལ་མཚན་  
ཕྱག་ན་བསྣམས། །ཕྱག་གཡོན་དེ་བཞིན་ནམ་མཁའ་ཡི། །མཛོད་ནི་རྒྱ་ཆེར་སྣང་བའོ། །བློ་གྲོས་རྒྱ་མཚོ་གསེར་གྱི་མདོག་ཕྱག་གཉིས་བསྐལ་བ་བཟང་པོ་ཡི། །དཔག་བསམ་ཤིང་དང་བུམ་པ་བཟང། །སེམས་ཅན་དོན་མཆོག་འཛིན་པ་ཡིན། །བློ་གྲོས་  
  
།པུ་སྟིས་མཚན་པའི་རལ་གྲི་བསྣམས། །སྤོབས་པ་བརྩེགས་པ་དེ་བཞིན་དུ། །ཕྱག་ན་རལ་གྲིས་མཚན་པ་ཡིན། །གཤིན་རྗེའི་ཕྱོགས་སུ་བཞུགས་པ་རྣམས། །སྐུ་མདོག་སེར་པོ་འོད་ཟེར་ལྡན། །བྱང་ཆུབ་ཕུན་ཚོགས་མི་ཟད་པའི། །  
འདི་དག་སེམས་ཅན་རྣམས་ལ་བརྟེན། །མཐུ་ཆེན་ཐོབ་པ་རལ་གྲི་དང། །རྒྱལ་མཚན་དག་གིས་ལེགས་པར་བརྒྱན། །ངན་སོང་ཀུན་འདྲེན་ཞེས་བྱ་བ། །དཔལ་བེའུ་འཛིན་ཅིང་བྱམས་པར་བྱེད། །མྱ་ངན་ཀུན་འཇོམས་བློ་གྲོས་ནི། །ཕྱག་ན་གཡུང་དྲུང་འཁྱིལ་  
བ་བསྣམས། །ཟླ་བས་མཚན་པའི་དྲིལ་བུ་དང། །དྲིལ་བུའི་སྒྲ་ཡི་རྣམ་པ་ཡིས། །མཚན་པའི་གདུགས་ནི་འཛིན་པ་དང། །དམན་པ་དགའ་བ་ཕུན་ཚོགས་པའི། །སྐྱེད་པའི་ལུས་ཀྱི་དྲ་བ་ཅན། །པདྨ་གསེར་ལྟར་དམར་བ། །ནུབ་ཀྱི་ཕྱོགས་སུ་བཞུགས་པའོ། །  
ཟླ་འོད་གཞོན་ནུ་གསལ་བ་ཡིན། །པུ་སྟིས་མཚན་པའི་རལ་གྲི་བསྣམས། །སྐལ་ལྡན་རིན་ཆེན་མཛོད་ཆེན་པོ། །འོད་དཔག་མེད་ནི་བསྣམས་པ་ཡིན། །ནམ་མཁའི་སྙིང་པོ་ཕྱག་གཡས་ཀྱིས། །རིན་པོ་ཆེ་ནི་བཏེག་ནས་བསྣམས། །སྒྲིབ་པ་ཐམས་ཅད་རྣམ་སེལ་  
བ༑ །ཕྱག་གཡས་རལ་གྲི་བསྣམས་པ་དང། །སྣ་ཚོགས་རྡོ་རྗེ་གཡོན་ན་བསྣམས། །མྱ་ངན་ཐམས་ཅད་སེལ་བ་ཡིན། །བྱང་གི་ཕྱོགས་སུ་བཞུགས་པ་རྣམས། །ཐམས་ཅད་སྐུ་མདོག་ལྗང་གུ་ཡིན། །ཡང་ན་ཐམས་ཅད་རིམ་བཞིན་དུ། །གཡས་པའི་ཕྱག་ན་རྡོ་རྗེ་  
དང༑ །རིན་པོ་ཆེ་དང་ཆུ་སྐྱེས་དང། །སྣ་ཚོགས་རྡོ་རྗེ་བསྣམས་པ་དང། །ཇི་ལྟར་རང་གི་ཕྱག་རྒྱས་མཚན། །ཕྱག་གཡོན་དྲིལ་བུ་བསྣམས་པ་ཡིན། །འདི་རྣམས་རིམ་བཞིན་སྔགས་ཀྱིས་ནི། །ཉོན་མོངས་མ་ལུས་སེལ་བ་ཡིན། །ཨོཾ་མེ་ཏྲཻ་ཡ་སཾ་ཧཱ་ར་ན་ཡ་སཱ་ཧཱ། ཨོཾ་  
མཉྫུ་ཤྲཱི་ཡེ་སཱ་ཧཱ། ཨོཾ་ཧྲཱཨྒནྦྷ་ཧ་ཏི་ཡེ་སཱ་ཧཱ། ཨོཾ་ཛཉཱ་ན་ཀེ་དུ་ཡེ་སཱ་ཧཱ། ཨོཾ་པ་ཏྲ་ལ་ཡེ་སཱ་ཧཱ། ཨོཾ་ས་ཀ་ར་མ་ཏི་ཡེ་སཱ་ཧཱ། ཨོཾ་ཨ་ཀྷ་ཡེ་ཧྲི་ཨ་ཀྷ་ཡ་ཀརྨ་ཨཱ་བ་ར་ཎ་པི་ཤུདྡྷ་ནེ་སཱ་ཧཱ། ཨོཾ་པྲ་ཏི་བྷ་ན་ཀུ་ཊེ་ཧཱུཾ་སཱ་ཧཱ། ཨོཾ་སྠ་མི་མ་ཧཱ་སྠ་མ་བ་དྷ་སཱ་ཧཱ། ཨོཾ་ཨཱ་ཀ་ར་ཡ་སཱ་ཧཱ། ཨོཾ་སརྦ་  
  
༄༅། །ཀུ་ཤ་ནེ་ནེར་གྷ་ཏ་ན་མ་དྷྲཱི་ཧཱུཾ་སཱ་ཧཱ། ཨོཾ་ཛྭ་ལེ་ན་མ་ཧཱ་ཛྭ་ལ་ནི་ཧཱུཾ་སཱ་ཧཱ། ཨོཾ་ཙནྡྲ་སུ་ཙནྡྲི་ཙནྡྲ་བྱཱ་བ་ལོ་ཀི་ནི་སཱ་ཧཱ། ཨོཾ་ཨ་མྲྀ་ཏཱ་བྷཱ་ཏོ་ཧཱུཾ་སཱ་ཧཱ། ཨོཾ་ཁ་ཨཱ་ཀ་ཤ་ག་རྦྷ་ཡ་སཱ་ཧཱ། ཨོཾ་སརྦ་ནི་ཝ་ར་ཎི་ཇི་ཤྐཾ་པི་ནི་སཱ་ཧཱ། རྡོ་རྗེ་ཧཱུཾ་མཛད་དབང་ལྡན་དུ། །སྐུ་མདོག་  
ནག་པོ་ཞལ་བཞི་པ། །དང་པོ་ཁྲོ་ཞིང་སྒེག་པ་དང། །གཡས་པ་དྲག་པོ་འཇིགས་རུང་དང། །དེ་ལས་གཞན་པ་དཔའ་བོ་དང། །སྟེང་གི་ཞལ་ནི་རྔམ་པ་ཡིན། །སྙིང་གར་ཁམས་གསུམ་རྣམ་རྒྱལ་གྱི། །ཕྱག་རྒྱ་བཅིངས་པའི་ཕྱག་གཉིས་ནི། །རྡོ་རྗེ་ཁུ་  
ཚུར་གཉིས་བཅིངས་པ། །རྒྱབ་དུ་སྤྱར་ནས་མཐེའུ་ཆུང་གཉིས། །རྡོ་རྗེ་ལུ་གུ་རྒྱུད་བཅིངས་ནས། །མཛུབ་མོ་གཉིས་ནི་ལེགས་པར་སྤྱང། །གཡས་ན་རལ་གྲི་ལྕགས་ཀྱུ་མདའ། །གཞུ་དང་སྤྲུལ་ཞགས་རྡོ་རྗེ་གཡོན། །དེ་ཡི་ཞབས་ཀྱི་བཀོད་པ་ཡིས། །དྲེགས་པ་དབང་  
ཕྱུག་ཆེན་པོ་དང། །ཨུ་མའི་ནུ་མ་གཡས་པ་ཡི། །ཞབས་ཀྱིས་གནོན་པ་བཞུགས་པ་ཡིན། །རྡོ་རྗེ་མེ་ལྟར་འབར་བ་ནི། །མིའུ་ཐུང་དུད་པའི་མདོག་ཅན་ནོ། །གཡས་ན་རྡོ་རྗེ་རལ་གྲི་དང། །དེ་བཞིན་དུ་ནི་འཁོར་ལོ་བསྣམས། །གཡོན་ན་དྲིལ་བུ་ཞགས་པ་གཞུ། །  
བ་དན་སྣ་ཚོགས་གཡོན་པས་བརྒྱན། །ཁ་ཊཱཾ་ག་ཡི་གཡེར་ཁ་ཡི། །སྒྲ་ཡིས་ཕྱོགས་ཀུན་ཁྱབ་པ་དང། །ཁྱབ་འཇུག་ཆུང་མར་བཅས་པ་ལ། །གཡས་བརྐྱང་པ་ཡི་དགའ་བས་བ་ཞུགས། །འཁྲུལ་པ་རྣམ་པར་དག་ངོ་བོ། །དེ་ནི་སྤངས་པའི་མཆོག་ཡིན་ནོ། །དེ་བཞིན་  
བདེན་བྲལ་མཚམས་སུ་ནི། །དཔལ་ལྡན་དཔའ་བོ་ཁྲག་འཐུང་རྒྱལ། །དང་པོའི་ཞལ་ནི་དྲག་པོ་དང། །གཡས་ཞལ་དགའ་བའི་རྒྱལ་བ་དང། །སྟེང་མ་ཟ་བར་བྱེད་པ་དང། །གཡོན་པ་མཆོག་ཏུ་སྒེག་པར་གནས། །འབར་བའི་རྡོ་རྗེ་སྣ་ཚོགས་ཁ་ཊཱ་སྒེག་པ་དང། །འཇིགས་  
བྱེད་ལྤགས་དམར་རློན་པ་རིམ་པར་ནི། །གཡས་དང་གཡོན་གྱི་ཕྱག་གིས་མདའ་དང་གཞུ། །ཕྱག་གཉིས་ཀྱིས་ནི་ཁྲག་གིས་བཀང་པའི་ཐོད་པ་བསྣམས། །གཡས་བརྐྱང་ཞབས་ཀྱིས་འཇིགས་བྱེད་ཆུང་མར་བཅས་པ་མནན། །འགྲོ་བའི་བྱེད་པོ་ཀེང་རུས་རྒྱན་དང་སྐ་རགས་དང། །  
  
།ཐོད་པ་ལྔ་ཡི་ཅོད་པན་གསལ། །བགེགས་ཚོགས་མ་ལུས་རེངས་བྱེད་པའི། །སྤྲིན་ནག་པོ་ཡི་སྐུ་འཆང་བ། །རྣམ་པར་དག་བྱེད་མགོ་བོ་ཡི། །ཕྲེང་བ་རུས་པའི་དུམ་བུ་ཡི། །སྤྲུལ་ནག་པོ་ཡི་ངོ་བོས་ནི། །འཇིགས་པ་མ་  
ལུས་སེལ་བ་ཡིན། །འདོད་ཆགས་ཉེ་བར་ཞི་བའི་མི་བཟད་སྒེག་པའི་སྤྱོད་པ་དང། །ཆགས་དང་བྲལ་པ་སྤངས་པས་སྒྱུ་མའི་ཕྲེང་བ་འཆང་བ་ཡིན། །མང་པོ་ཇི་ལྟར་གཅིག་ཡིན་གཅིག་ཏུ་རྟོགས་ནས་གཞན་པ་ཡིན། །དེ་ཡང་སྐྱེ་བ་དེ་ཉིད་དངོས་ཀུན་བདག་པོ་ཉིད་ཁོ་ན། །  
རྣལ་འབྱོར་སྒོམ་པར་བྱེད་པ་མྱ་ངན་འདས་མཆོག་ཡིན། །འོད་ཟེར་འབར་བ་དཔལ་ལྡན་ཁྲག་འཐུང་ཡེ་ཤེས་ཕྱག་རྒྱ་ཡིན། །རླུང་གི་ཕྱོགས་ཀྱི་རྟ་མཆོག་ནི། །དེ་ནི་ཞབས་བཞིར་ཡང་དག་ལྡན། །སྤྱན་གསུམ་ཁྲོ་བོ་སྒེག་པ་ཡི། །གཙོ་བོའི་ཞལ་གསུམ་གཡས་པ་ནི། །  
དྲག་པོ་གཡོན་པ་ཚངས་པ་དང། །རྟ་གདོང་སྟེང་མ་ལྗང་གུའོ། །བ་དན་གསུམ་ལྡན་གཡས་པ་ནི། །སྟེང་དུ་སློང་བར་བྱེད་པའི་ཚུལ། །རལ་གྲི་དམའ་ནི་འཛིན་པ་གཞན། །ཐོད་པ་སྣ་ཚོགས་ཆུ་སྐྱེས་དང། །མདུང་ཐུང་དང་ནི་དབྱུག་པ་དང། །བཞི་ནི་གཡོན་པའི་ཕྱག་  
བཞི་ལའོ། །གཡས་ཀྱི་གཙོ་བོའི་ཞབས་ཀྱིས་ནི། །དཔལ་མོ་དབང་མོ་གཞན་གྱིས་ནི། །ཆགས་མ་དགའ་མ་མནན་པ་ཡིན། །ཏིང་འཛིན་རེག་པ་ཐོབ་བྱེད་ཡིན། །གཡོན་གྱི་དབང་པོ་མྱོས་བྱེད་དང། །མྱོས་དང་བརྒྱལ་བྱེད་དེ་བཞིན་དུ། །རྗེས་སུ་འཛིན་པར་བྱེད་པ་དང། །  
འདི་ཡི་རྟ་སྐད་འཚེར་བ་ཡིས། །བདུད་རྣམས་སྙིང་ནི་འགས་པ་དང། །སྤྲོས་པས་བྱང་ཆུབ་འགྲོ་བར་བྱེད། །བཞི་པོ་འདི་དག་འབར་བ་ཡི། །དུས་མཐའི་མེ་ཡིས་ཀུན་ཁྱབ་དང། །སྤྲོ་ཞིང་གྱེན་དུ་འབར་བའོ། །གཙུག་གིས་ནོར་བུས་གསལ་བའི་སྐུ། །ཨོཾ་སུཾ་བྷ་ནི་  
སུཾ་བྷ་ཧཱུཾ། གྲྀ་དྷྞཱ་གྲྀ་ཧྞ་ཧཱུཾ། གྲྀ་དྷྞཱ་པ་ཡ་གྲྀ་ཧྞཱ་པ་ཡ་ཧཱུཾ། ཨཱ་ན་ཡ་ཧོ་བྷ་ག་བཱ་ན་བི་དྱཱ་རཱ་ཛ་ཧཱུཾ་ཕཊ། ཨོཾ་བཛྲ་ཛྭ་ལ་ཨ་ན་ལཱ་རྐ་ཧཱུཾ། ཨོཾ་ཧེ་རུ་ཀ་བཛྲ་ས་མ་ཡ་ཧི། སརྦ་དུཧྚ་ས་མ་ཡ་མུ་ཏ་པཉྫ་ཀ་ཧཱུཾ་ཕཊ། ཨོཾ་སུཾ་བྷ་ནི་སུཾ་བྷ་ཧཱུཾ་ཕཊ། ཅེས་བྱ་རྒྱལ་པོའི་སྲས་ཀྱི་དི་དཀྱིལ་འཁོར་ནི་  
  
༄༅། །གང་གི་སེམས་ཀྱིས་སྤྲོ་བ་འཇུག་པ་ཡིན། །ལྷ་ཡི་དབང་པོ་མཆོད་པ་བྱེད་པ་འདི། །ཐོས་པའི་ལམ་དུ་སོང་བས་སྤོས་ཆུའི་ཆར་འབེབས་པས། །འཇིག་རྟེན་ཀུན་གྱི་སྡིག་པའི་མེ་དཔུང་ཞི་བར་བྱེད། །དེ་ནས་རྡོ་རྗེ་ཤུགས་ཀྱིས་ནི། །ཕྱི་རོལ་དབང་  
ལྡན་ལ་སོགས་ནས། །བརྩམས་ནས་ཆོ་ག་བཞིན་བལྟས་ནས། །མཆོད་པ་ལ་སོགས་རྣལ་འབྱོར་རྒྱལ། །སྔགས་ནི་དང་པོར་ཕྱག་འཚལ་དང། །སཱ་ཧཱའི་མཐའ་ཅན་གཟི་བརྗིད་ཆེ། །བཞི་པའི་མཐའ་ཅན་རང་རང་མིང། །དབུས་སུ་དེ་ནི་སྤྱར་བར་བྱ། །ཕྱག་  
འཚལ་ཐལ་མོ་སྤྱར་བྱས་ནས། །སྤྱི་བོར་ཐལ་མོ་འཇོག་པ་ཡིན། །མདོག་དང་ཕྱག་ལ་སོགས་པ་དག་ཆུང་མ་རང་རང་བདག་པོ་མཚུངས། །རྩེ་གསུམ་ཐོད་པ་འཛིན་པ་དང། །ཕྱག་བཞི་པ་ལ་སྤྱན་གསུམ་པ། །ཅོད་པན་རལ་གྲི་ཁྱུ་མཆོག་གདན། །ལྷ་མོ་ཉེ་  
བར་གནས་པའང་ཡིན། །ཕྱག་གཉིས་པདྨ་ཕྲེང་བ་དག་ཚངས་པའི་སྤྱི་བོར་ཐལ་མོ་སྤྱར། །མདོག་སེར་ཞལ་བཞི་ངང་པའི་གདན། །ཕྱག་གཉིས་དབྱུག་པ་སྤྱི་བླུགས་བསྣམས། །ཕྱག་གཉིས་འཁོར་ལོ་དང་བཅས་དུད། །མགོ་ལ་ལེགས་བཅིངས་ཐལ་མོ་  
སྤྱར༑ །མདོག་ནག་མདའ་གཞུ་བེ་ཅོན་བསྣམས། །མཁའ་ལྡིང་གདན་ལ་དཔལ་བེའུ་མཚན། །འདི་དག་འཁོར་དང་བཅས་པ་ནི། །ཤ་རྩི་དཔའ་བོ་གསེར་གླང་པོ། །གཤིན་རྗེ་མ་ཧེའི་གདན་ལ་བཞུགས། །ནག་པོ་དབྱིག་པ་མདུང་ཐུང་བསྣམས། །ཆུ་ལྷ་ཆུ་  
སྲིན་སྟེང་དུ་ནི། །དཀར་པོ་དུང་དང་སྤྲུལ་ཞགས་འཛིན། །གཡས་གཡོན་ལྕགས་ཀྱུ་དབྱུག་ཏོ་དང། །ལུས་ངན་སེར་པོ་མི་ལ་བཞུགས། །ཕྱག་གཉིས་ཕྲེང་བ་བླུགས་གཟར་དང། །སྤྱི་བོར་ཐལ་སྤྱར་མེ་ལྷ་ནི། །མདོག་སེར་ར་སྐྱེས་དག་ལ་བཞུགས། །དབྱུག་པ་  
གུནྡྷེ་འཛིན་པའོ། །བདེན་བྲལ་མི་རོའི་གདན་ལ་བཞུགས། །རལ་གྲི་དང་ནི་ཕུབ་འཛིན་པའོ། །རླུང་ལྷ་བ་དན་བསྣམས་པ་དང། །རི་དྭགས་གདན་ལ་སྔོ་བསངས་མདོག་ཁྱུ་མཆོག་ལ་གནས་དབང་ལྡན་ནི། །སྤྱི་བོར་ཐལ་མོ་སྤྱར་བ་འཆིང། །རྩེ་གསུམ་ཐོད་  
  
།འདི་ཀུན་འཁོར་ལ་ཕྱོགས་པའོ། །པདྨ་ཉི་མ་འཆང་བ་ནི། །ཉི་མ་རྟ་ཡི་གདན་ལ་བཞུགས། །ཟླ་བ་ངང་པ་ལ་གནས་པ། །དཀར་པོ་ཟླ་བ་ཆུ་སྐྱེས་བསྣམས། །མིག་དམར་མདོག་དམར་པདྨའི་གདན། །གཡས་པའི་ལག་གིས་ཆུ་གྲི་  
དང༑ །དེ་ལས་གཞན་པ་མི་མགོ་ཟ། །པདྨ་ལ་གནས་གཟའ་ལག་ནི། །མདོག་སེར་མདའ་གཞུ་བསྣམས་པའོ། །བླ་མ་དཀར་པོ་ཆུ་སྐྱེས་གདན། །ཕྲེང་བ་དང་ནི་སྤྱི་བླུགས་བསྣམས། །དེ་བཞིན་པ་ཝ་སངས་སྤེན་པ། །མདོག་ནག་རུས་སྦལ་ལ་གནས་པ། །  
ལག་ན་དབྱུག་པ་ཐོགས་པའོ། །སྒྲ་གཅན་ཟླ་བ་ཉི་མ་ཐོགས། །མཇུག་རིངས་རལ་གྲི་ཞགས་པ་ཐོགས། །རྒྱུ་སྐར་དཀྱིལ་འཁོར་བུད་མེད་གཟུགས། །ལྷ་མོའི་རྣམ་པར་མཛེས་པ་ཡིན། །སྤྱི་བོར་ཐལ་མོ་སྤྱར་བ་རུ། །བསྒོམ་བྱ་སྣ་ཚོགས་རྒྱན་གྱིས་བརྒྱན། །  
དཀར་པོ་དང་པོ་བཞི་པ་དང། །དྲུག་པ་བདུན་པའང་དེ་བཞིན་ནོ། །དགུ་པ་དང་ནི་བཅུ་པ་དང། །བཅུ་གསུམ་པའང་དེ་བཞིན་ནོ། །བཅོ་ལྔ་པ་དང་བཅོ་བརྒྱང་པ། །ཉི་ཤུ་གཉིས་པའང་དེ་བཞིན་ནོ། །ཉི་ཤུ་གཅིག་དང་ཉི་ཤུ་དགུ། །ཉི་ཤུ་བརྒྱང་པའང་དེ་བཞིན་ནོ། །  
སྔོ་བསངས་དག་ནི་གསུམ་པ་དང། །དེ་བཞིན་ལྔ་དང་བརྒྱང་པ་དང། །བཅུ་གཅིག་པ་དང་བཅུ་དྲུག་པ། །དེ་ནས་ཡང་ནི་བཅུ་བདུན་པ། །ཉི་ཤུ་ཉི་ཤུ་གསུམ་པ་དང། །ཉི་ཤུ་བཞི་པའང་དེ་བཞིན་ནོ། །ལྗང་གུ་དག་ནི་གཉིས་པ་དང། །བཅུ་པ་དང་ནི་བཅུ་བཞི་  
པ༑ །བཅུ་གཉིས་བཅུ་དགུ་ཉི་ཤུ་ལ། །ཉི་ཤུ་དྲུག་པའང་སེར་པོ་ནི། །གཞོན་ནུ་གསེར་གྱི་མདོག་ཅན་ལ། །གདོང་དྲུག་རྨ་བྱའི་གདན་ལ་བཞུགས། །མདུང་ཐུང་རྡོ་རྗེ་དྲིལ་བུ་དང། །ཁྱིམ་བྱ་དག་ནི་ཕྱག་ན་བསྣམས། །གླང་སྣ་དཀར་པོ་ལག་བཞི་པ། །སྤྲུལ་གྱི་མཆོད་  
ཕྱིར་ཐོགས་འཆང་ཞིང། །ལ་ཏུ་ལ་ཕུག་ཏྲཱི་ཤཱུ་ལ། །དེ་བཞིན་དུ་ནི་གྲི་གུག་ཐོགས། །བྱི་བ་ལ་གནས་ནག་པོ་ནི། །དགའ་བྱེད་རྫ་རྔ་རྡུང་བར་བྱེད། །རྩེ་གསུམ་ཐོད་པ་འཛིན་པ་ནི། །ནག་པོ་མ་ཧཱ་ཀཱ་ལར་གྲགས། །མ་མོའི་དཀྱིལ་འཁོར་མཚུངས་པ་ཡི། །བཧྲིཾ་གི་རི་  
  
༄༅། །ཏི་དེ་བཞིན་མཆོད། །ཚངས་མ་དང་ནི་གོ་ཆ་མ། །དྲག་པོ་དབང་མ་གཞོན་ནུ་མ། །རང་གི་བདག་པོ་ཇི་བཞིན་ནོ། །ཡི་དྭགས་ལ་གནས་ཕག་མོ་ནི། །མདོག་ནག་པོ་ལ་ཐོད་པ་འཆང། །མདོག་དམར་མཆེ་བ་གཙིགས་པ་ཡི། །ཡི་དྭགས་གདན་ལ་  
གནས་པ་ནི། །ཆུ་གྲི་དང་ནི་ཐོད་པ་དག་གཏུམ་མོ་ཡིས་ནི་འཛིན་པ་ཡིན། །མཁའ་ལྡིང་རྐང་པ་པུས་མོའི་བར། །དཀར་སེར་དེ་ནས་ལྟེ་བའི་བར། །དེ་ནས་མགྲིན་པ་ཉི་མའི་མདོག་ཁ་ནི་མིག་སྨིན་ནག་པོའི་མདོག་སྟོབས་བཟང་གླང་པོ་ལ་གནས་པ། །རལ་  
གྲི་གཤོལ་འཛིན་དཀར་པོ་ཡིན། །རྒྱལ་བར་བྱེད་པ་ཁ་དོག་ལྗང། །ཁུ་བྱུག་ཤིང་རྟ་ལ་གནས་པ། །མེ་ཏོག་ཕྲེང་དང་མདའ་གཞུ་དང། །ཁམ་ཕོར་ལག་ན་ཐོགས་པ་ཡིན། །སྦྲང་རྩིར་བྱེད་པ་ཁ་དོག་དཀར། །ནེ་ཙོ་ལ་གནས་ཁམ་ཕོར་དང། །མདའ་གཞུ་ཆུ་སྲིན་  
རྒྱལ་མཚན་བསྣམས། །དཔྱིད་ལྷ་སྐལ་ལྡན་མཛེས་པ་ནི། །དྲེའུ་ལ་གནས་ཁ་དོག་དཀར། །མདའ་དང་གཞུ་དང་ཁམ་ཕོར་དང། །རལ་གྲི་དེ་ནི་འཛིན་པ་ཡིན། །སྤྲུལ་ནི་བདུན་བདུན་ལྡན་པའི་ཀླུ། །ཐལ་མོ་སྤྱར་བ་བྱས་ནས་འདུག་མཐའ་ཡས་རིགས་ལྡན་  
མདོག་དམར་པོ། །བྲམ་ཟེའི་རིགས་དེ་མེ་ལས་སྐྱེས། །རྒྱལ་རིགས་དབང་ཆེན་ལས་སྐྱེས་སེར། །དུང་སྐྱོང་དང་ནི་ནོར་རྒྱས་བུ། །འཇོག་པོ་དང་ནི་པདྨ་ཆེ། །ནག་པོ་རྗེའུ་རིགས་རླུང་ལས་སྐྱེས། །སྟོབས་ཀྱི་རྒྱུ་དང་པདྨ་ནི། །དམངས་རིགས་དཀར་པོ་ཆུ་ལས་སྐྱེས། །  
སྟོབས་བཟངས་དང་ནི་ཐགས་བཟངས་རིས། །རབ་དགའ་དད་ནི་རྣམ་སྣང་མཛད། །ཁྲབ་དང་གོ་ཆ་རལ་གྲི་དང། །ཕུབ་དང་གཡུལ་ལ་འཇུག་པ་ཡིན། །གསེར་གྱི་མདོག་ཅན་བུ་དང་བཅས། །གཏེར་ནི་སྤྲོ་བའི་ཕྱོགས་བྱེད་པའོ། །གནོད་སྤྱིན་བདག་པོ་ན་ཀུ་ལ། །གྲོང་  
དང་གྲོང་ཁྱེར་འཛིན་པ་ཡིན། །ནོར་བུ་བཟང་པོ་གསེར་གྱི་མདོག་གང་བ་བཟང་པོ་སྔོན་པོ་ཡིན། །ནོར་སྤྱིན་ཁ་དོག་དམར་པོ་ཡིན། །དེ་བཞིན་རྣམ་ཐོས་སྲས་སེར་པོ། །རྩེ་གཅིག་ཐུན་དང་ཁ་དོག་དམར། །ཀི་ལི་མི་ལ་དེ་བཞིན་གནག་སྒོ་དབང་སྤྱོད་པའི་དབང་  
  
།སེར་པོ་རྒྱུད་མངས་བརྡུང་ལྗོན་པ། །ཆུང་མ་དང་བཅས་དཀར་མོ་ནི། །གཙུག་ཕུད་ལྔ་པ་དེ་བཞིན་ནོ། །བདག་གི་དོན་ཀུན་གྲུབ་པ་དང། །དོན་མེད་ཐམས་ཅད་སེལ་བའོ། །རྩྭ་བཞིན་རྙེད་བླའི་ཐར་པ་ནི། །ཐམས་ཅད་སངས་རྒྱས་བ་སྟན་ལས་ཡིན། །དཀྱིལ་འཁོར་  
འདི་ཡི་འཁོར་ལོ་ཡི། །མིང་ཙམ་ཡང་ནི་རྙེད་པར་དཀའ། །ཆུ་བུར་སྙིང་པོ་མེད་པ་ཡི། །འཁོར་བ་ཆོས་ཀྱི་རིན་ཆེན་ལྡན། །སྐལ་ལྡན་འགའ་ཞིག་ཉིད་འདིར་ནི། །མཐོ་རིས་འདོད་པ་དེ་ལས་འཐོབ། །འགའ་ཞིག་ཚངས་པའི་འཇིག་རྟེན་དང། །དེ་ལས་མྱ་ངན་  
འདས་མཆོག་ཡིན། །དེ་ལས་སྙིང་པོ་སྙིང་པོ་མཆོག་བསྒྲུབ་པའི་བྱང་ཆུབ་སེམས་དཔའ་རྣམས། །བདེ་གཤེགས་ཀུན་གྱིས་གང་བསྲུངས་པའི། །ཟབ་ཅིང་རྒྱ་ཆེའི་ཆོས་རྣམས་འཐོབ། །ཡོན་ཏན་དེ་ལས་ཀྱང་འབྱུང་བ། །འདི་ལྟར་དེ་ལ་མཆོད་པ་རྣམས། །མཆོད་  
དང་བཞུགས་གསོལ་དགའ་བ་དང། །ཏིང་ངེ་འཛིན་ལ་མཉམ་གནས་གཞན། །མཚུངས་མེད་མཆོད་པ་བྱེད་པ་དག་དེས་ནི་ཏིང་འཛིན་ཐམས་ཅད་འགྲུབ། །འདིར་ནི་མཆོད་དང་མཆོད་བྱེད་པ། །ལྷ་མཆོག་རྣམས་ཀྱིས་དེ་མཆོག་ཡིན། །དགའ་ཆེན་རྒྱ་མཚོ་རླབས་  
ཀྱིས་ནི། །འཇིག་རྟེན་བསིལ་བར་བྱེད་པ་ཡིན། །མཆོད་དང་བསྙེན་བསྐུར་བཅས་པ་དང། །སྣ་ཚོགས་བཀོད་པའི་ཁྱད་པར་ལྡན། །དེ་ནི་ནམ་མཁར་བྱད་པ་འདི། །སྐད་ཅིག་གིས་ནི་ངོ་མཚར་རྟོགས། །གཞན་དང་གཞན་ནི་གྲངས་མེད་སྤྲོས། །ནམ་མཁའ་ཤིན་  
ཏུ་རྒྱ་ཆེན་པོ། །མཆོད་པའི་སྤྲིན་ནི་ཁྱབ་པ་ཡི། །རིན་ཆེན་མེ་ཏོག་སོགས་ཆར་གྱིས། །དཔག་བསམ་ཤིང་རྒྱས་སྐྱེད་མོས་ཚལ། །གནས་ནི་འབྱོར་པའི་བདག་ཉིད་འདི། །འདི་ལྟར་སྔོན་མེད་སྣ་ཚོགས་གཟུགས། །ཡོངས་སུ་བཟུང་ནས་སྤྲོ་བར་བྱ། །དང་བས་སྙིང་  
གའི་པད་རྒྱས་པའི། །བདེ་བའི་དཔལ་ནི་འབྱུང་བའི་གནས། །སྒེག་པའི་རོ་ཡིས་བཅུས་པ་ཡིས། །རབ་ཏུ་སྤྲོས་པ་རྒྱས་པ་ཡིན། །དེ་དུས་ཡུན་རིང་གནས་པ་ཡི། །དྲག་པོའི་བྱང་ཆུབ་སེམས་དེ་ནི། །ལུས་ལས་བ་སྤུ་ལྡང་བ་དང། །རྡོ་རྗེ་མཆོག་ནི་སྐྱེ་བ་ཡིན། །སྤོས་  
  
༄༅། །ལྷའི་མེ་ཏོག་རྒྱས་ཚོགས་ཀྱིས། །གནས་ཀུན་སྤྲིན་གྱི་དྲ་བས་ཁྱབ། །འཁོར་ལོའི་སེམས་ནི་སྣ་ཚོགས་རོ་མྱོང་བའི། །གཡོ་དང་མི་གཡོ་འཁོར་ལོའི་བདག་ཉིད་ནི། །རྣམ་པ་སྣ་ཚོགས་འབྱོར་པའི་གནས་འདི་ནི། །མཆོག་གི་མཐུ་ཡིས་རྒྱས་  
པར་སྤྱོད་བཟང་པོ། །པི་ཝང་རྫ་རྔ་རྔ་རིངས་ལ་སོགས་མཉམ་འཇུག་པ། །གསང་བར་སྒྲོགས་པ་ཆོས་ཀྱི་དེ་ནི་མཆོག་ཡིན་ནོ། །ཉོན་མོངས་དྲི་ངན་རྣམ་པར་སྤོང་བྱེད་གར་འབྱུང་བའི། །ཕྱག་རྒྱ་རྒྱུན་གྱི་སྒེག་པས་ལྷན་སྐྱེས་རྗེས་སུ་བྱེད། །ལྷ་མོ་ཕྱག་གི་མདྨ་རྣམ་པར་འཇུག་པ་  
ཡིས༑ །རྫིང་བུ་རླུང་གིས་བསྐྱོད་པའི་པདྨ་མཉམ་པར་བྱེད། །དགོད་དང་ལྟ་དང་ལག་བ་ཅངས་དང་ནི་གཉིས་གཉིས་འཁྱུད། །མཐོང་བ་བདུད་རྩི་དམ་པ་བདེ་བ་གཙོ་བོ་ཡིན། །གང་ཞིག་འདིར་ནི་ཕྱག་རྒྱའི་ཐབས་ནི་ཆེན་པོ་ཡི། །འབྲས་བུ་ཐམས་ཅད་སྟོན་པ་ཡོངས་སུ་སྤྲོ་  
བ་ཡིན། །འདི་ལྟར་ཆོ་ག་ངོ་མཚར་ཆེན་པོའི་གནས་སྣ་ཚོགས། །ཕུན་ཚོགས་སྒེག་པའི་རྒྱས་པ་ཉམས་མྱོང་འབྱུང། །དཀྱིལ་འཁོར་བདག་པོ་ནས་བརྩམས་དཀྱིལ་འཁོར་ལྷ། །འཁོར་ལོ་གྲངས་མེད་རྣམ་པར་འབྱུང་བ་ཡིན། །འདི་ལྟར་སོ་སོར་བདུད་རྩི་དཔག་མེད་  
དེ་འདི་རྒྱས་པ་ལས། །ལྷན་སྐྱེས་ཡོན་ཏན་བརྒྱ་འགྱུར་གནས་པ་ཡིན། །དེས་ན་འདི་ལྟར་ཕན་ཚུན་ལྷག་པར་སྤྲོས་པ་ཡིས། །ཁྱད་འཕགས་ཀུན་གྱིས་མ་བྱས་ཆོས་རོ་འབྱུང་བ་ཡིན། །འདི་ལྟར་སྒྲུབ་པ་དགེ་བ་རབ་འབྱམས་བདག་ཉིད་ནི། །གང་ཞིག་རང་བཞིན་རྟོགས་  
པའི་རང་བཞིན་ནོ། །དེས་ན་དེ་ཉིད་བདུད་རྩི་རྒྱས་ཀུན་འཇུག་པ་ཡིན། །ལྷན་སྐྱེས་མི་གཡོའི་རྟོགས་པས་མྱ་ངན་འདས། །མཆོད་པའི་སོ་སོར་ཏིང་ངེ་འཛིན་ཐབས་ཐོབ་པ། །ཐོག་མ་མེད་པའི་གཏེར་རྣམས་སངས་རྒྱས་ཀུན་གྱིས་བསྔགས། །རིགས་པ་དང་ནི་གཞན་དག་དེ་  
བཞིན་ཉིད་སྟོང་པ། །ཤེས་རབ་བྱང་ཆུབ་ཆོས་དང་བདག་མེད་ཅེས། །འདི་འདྲའི་ཕྱི་རོལ་མཆོད་པ་ཆུང་གྱུར་ཀྱང། །མཆོད་པའི་ཚོགས་ཀྱིས་མཆོག་འགྱུར་དེ་ཉིད་མཐོང་བ་ཉིད། །འདི་ཡི་བསྒྲུབ་པ་སེམས་ཅན་མཆོག་ནི་རྙེད་པར་དཀའ་བ་ཡིན། །འདི་ནི་བདུད་  
  
།གང་དག་ཐུབ་པའི་སྐུ་གཟུགས་རས་རིས་གླེགས་བམ་སོགས། །དེ་ཉིད་མངོན་པར་རློམ་ཞིང་ཞི་བར་འདོད་པ་ཉིད། །དེ་ཉིད་ཕན་དུ་གཉིས་ལས་ཡུན་རིང་ཉམས་པར་འགྱུར། །དགེ་བའི་ལས་བྲལ་སྟོང་པ་ཉིད་ལ་དགོས་པ་མེད། །  
མུན་ནག་ཐིབས་པོ་ཟླ་བའི་འོད་དང་བྲལ་བ་ལ། །པདྨ་རྒྱས་བྲལ་ཁ་བས་གཡོགས་པའི་མཚོ་བཞིན་ནོ། །རིགས་དང་ནོར་དང་དཀའ་ཐུབ་སྲེད་པ་དང། །ཐུབ་པ་མཆོད་བྲལ་དེ་ཉིད་ཤེས་པ་ཡིས། །དེ་ནི་ལྷ་རྣམས་དགའ་བར་བྱེད་མིན་དེ་སུ་ཞིག་དེས་ན་ཡོན་ཏན་ཉིད་ཐོབ་  
མིན་པ་དེ་གང་ཞིག་གང་དུ་འདི་མ་གཏོགས་པར་འགྲོ་བར་གཙོ་བོ་གང། །གང་ཞིག་མཆོད་པའང་དེ་བཞིན་མཐོང་བར་འགྱུར། །ཆུ་བོ་བབ་པ་རྒྱ་མཚོ་དང་བ་དང། །ས་ལ་མེ་ཏོག་རྒྱས་པ་འབྱུང་བ་དང། །ཉི་མ་ཤར་བས་དོན་དམ་བ་སྟན་པ་དང། །མཆོད་པ་བྱེད་པ་མཆོག་  
དེའི་སྟོབས་ཀྱིས་ནི། །ངན་པས་གཞན་ལ་གནོད་པ་བྱས་པ་ལས། །མི་གཙང་བ་ཉིད་ཅིས་ནི་འབྱུང་མི་འགྱུར། །དེ་ཡི་དག་པའི་བདག་ཉིད་ལག་པ་ལས། །ལྷ་རྣམས་མེ་ཏོག་དག་ནི་ལེན་པ་ཡིན། །གང་ཞིག་སྡིག་པ་སྤངས་པ་དང། །ལམ་གསུམ་ལ་གནས་བ་སྟན་པ་  
ནི༑ །འཇིག་རྟེན་གསུམ་དག་འདི་དག་གི། །བསོད་ནམས་ཆེན་པོ་འབྱུང་བར་འགྱུར། །འདི་ཡི་སྒྲ་ལས་དེ་ལས་གཞན། །ཕལ་པ་འདི་དག་འཇུག་པ་ཡིན། །འདི་གཙོ་ཉིད་དུ་མངོན་རློམ་པ། །ཆོས་ཀྱི་ལམ་ལས་ལྟུང་བ་ཡིན། །དམ་པའི་ཆོས་དང་གླེགས་བམ་  
དག་མདུན་དུ་སོ་སོར་བྱས་ནས་ནི། །སྔར་བཤད་པ་ཡི་སྔགས་ཀྱིས་ནི། །ཕྱག་འཚལ་མཆོད་པ་ལ་སོགས་བྱ། །སངས་རྒྱས་རྣམས་ཀྱི་ཡེ་ཤེས་ཡུལ། །སྔགས་ཀྱི་བསོད་ནམས་ཕུང་པོ་འདི། །དཀོན་མཆོག་གསུམ་ལ་ཕྱག་འཚལ་བ། །སྔོན་དུ་འདོན་པའི་རིམ་  
པ་ཡིས། །ལྕེ་ལ་ཧཱུཾ་ཡིག་ལས་བྱུང་བའི། །རྡོ་རྗེ་དབུས་སུ་ཧྲཱི་ཡིག་ལས། །བྱུང་བའི་ཆུ་སྐྱེས་དབུས་རཾ་ཛཾ། །དཀར་པོ་འོད་ཟེར་འཁྲུག་པ་ལས། །སྔགས་པས་སྣང་བ་མཐའ་ཡས་བསྒོམ། །སྔགས་བསྐུལ་ནས་ནི་བཟླས་པ་བྱས། །དེ་ལ་སྔགས་ནི་འདི་ཡིན་ཏེ། །  
  
༄༅། །ཨོཾ་པདྨ་ས་ར་ས་ར་སཏ་སཏ་པྲ་བརྟ་ཡ་ཤུདྡྷ་ཡ། ཧཱུཾ་ཧྲཱི་རཾ་ཛིཾ། ཆོས་རྣམས་ཀུན་ལ་ཕྱོགས་མེད་པར། །སེམས་ཅན་ཐམས་ཅད་གྱུར་ཅིག་ཅེས། །བསམས་ནས་དེ་ཡི་སྙིང་པོ་བསལ། །འདི་ཡི་སྔགས་དང་དད་ལྡན་པ། །ཨོཾ་བཛྲ་བ་གཧཱུཾ། སེམས་  
ཅན་རྣམས་ཀྱི་དྲི་མ་རྣམས། །བསལ་ལོ་ཞེས་ནི་རྣམ་བསམས་ནས། །འདི་ཡིས་སྔགས་པ་ཡིད་གཞུངས་པས། །དྲི་མ་ཐམས་ཅད་བསལ་བར་བྱ། །ཨོཾ་ས་མནྟ་པ་རཱི་ཀྵ་གུ་ཧྱ་ཙ་རི་ཙ་ར་ཧཱུཾ། པདྨ་འདམ་གྱིས་མ་གོས་ལྟར། །འགྲོ་ལ་ཕན་ཚུན་འགྲོགས་པར་ཤོག་  
ཆགས་པ་མེད་པར་བྱུང་བའི་ཕྱིར། །སྔགས་པས་དག་པ་རྣམ་བསམ་བྱ། །ཨོཾ་ནི་རྨ་ནི་ཤུདྡྷ་ཧཱུཾ། རྣམ་པ་ཐམས་ཅད་ཡོངས་གཅོད་པ། །ཆོས་དབྱིངས་རང་བཞིན་འོད་གསལ་བ། །བསྒོམས་ནས་གང་འདི་དཀྱིལ་འཁོར་འདི། །བྱེད་པ་སྔགས་པ་མཁས་པ་  
ཡིན༑ །ཨོཾ་མ་ཧཱ་མཎྜལ་ཧཱུཾ། རང་བཞིན་སྟོང་པར་བསྒོམ་པའི་བདག་ཀུན་ལ་ཆགས་པ་མེད་སེམས་ཀྱིས། །སྔགས་ཀྱི་ཆུ་ཡི་ཐིག་ལེ་ཡིས། །རང་གི་སྤྱི་བོར་དབང་བསྐུར་བྱ། །ཨོཾ་སརྦ་ཏ་ཐཱ་ག་ཏ་ཨ་བཧི་ཥི་ཉྩ་ས་མ་ཡ་ཤྲི་ཡེ་ཧཱུཾ། ཆོས་རྣམས་ཐམས་ཅད་རང་བཞིན་  
གྱིས༑ །གནས་པ་མེད་པར་བསྒོམ་པར་བྱ། །བདེ་བའི་སྟན་ལ་འདུག་ནས་ནི། །སྔགས་པས་མཆོད་པ་བརྩམ་པར་བྱ། །ཨོཾ་ཨ་མོ་གྷ་པདྨ་བ་སུ་དྷ་རི་དྷ་ར་ད་རེ་མཎྜལ་ཧཱུཾ། ལས་ཀྱི་དཀྱིལ་འཁོར་སྦྱོར་བདག་ཉིད། །དེ་ནས་དད་པའི་མཆོད་པ་བརྩམ། །བགེགས་མཐར་བྱེད་  
པའམ་བགེགས་འཇོམས་པ། །བགེགས་རྣམས་ཞི་བར་བྱ་ཕྱིར་མཆོད། །མཆོད་པའི་ལྷ་མོ་རྣམ་པ་བརྒྱང། །ཇི་ལྟ་བཞིན་དུ་སྦྱོར་རིགས་པས། །གཡོན་པ་ལ་གནས་དྲི་གཟུགས་དང། །གཡས་པ་ལ་གནས་གཞན་གཡོན་ནོ། །དང་པོར་དབུལ་བ་བྱ་བ་ནི། །ཨརྒྷའི་  
སྣོད་ནི་དག་བྱེད་དང། །པདྨའི་ཕྱག་རྒྱ་ལྡན་གཡོན་པས། །དེ་ལ་པ་དན་གསུམ་པ་དག་དེ་ཉིད་ཤེས་པས་ཡི་གེ་ནི། །གསུམ་གྱིས་བྱིན་གྱིས་བརླབ་པར་བྱ། །ཨརྒྷའི་སྣོད་ཆུ་ཐོགས་པ་ཡིས། །མེ་ཏོག་ལ་སོགས་བསངས་ནས་ནི། །མེ་ཏོག་ལ་སོགས་ལྷ་མོ་ཡི། །སྔགས་  
  
།དེ་ཉིད་མངོན་སུམ་བྱས་བདག་ཉིད། །སྔགས་པ་བླ་མ་མཆོད་པར་བྱ། །བརྟུལ་ཞུགས་ཉམས་པ་ལ་གཞན་དུ། །འདིར་ནི་གང་དུ་འགྲོ་བར་འགྱུར། །དབང་པོ་ལ་སོགས་རྙེད་དཀའ་བ། །གང་ཞིག་བྱིན་གྱི་རླབས་ལས་ཐོབ། །འདིར་ནི་ཐལ་  
མོ་སྤྱར་བྱས་ནས། །དེ་ཡི་སྔགས་ཀྱིས་སྤྱན་དྲངས་ངོ། །ཨོཾ་སརྦ་ཏ་ཐཱ་ག་ཏ་བཛྲ་ཨཉྫ་ལི་ས་མ་ཡེ་ཧཱུཾ། ཞེས་བྱ་བའི་ཐལ་མོའི་སྔགས་སོ། །ཕྱོགས་རྣམས་ཀུན་གྱི་སངས་རྒྱས་རྣམས། །སྲས་བཅས་འཇིག་རྟེན་རབ་གྲགས་པ། །རྡོ་རྗེ་རིན་ཆེན་རིགས་དང་ནི། །པདྨ་ལས་  
ཀྱི་རིགས་དེ་བཞིན། །སྙིང་པོ་ཕྱག་རྒྱ་རིམ་པ་རྣམས། །ལྷ་ཡི་ཚོགས་ནི་ཐམས་ཅད་དག་དེ་དག་བདག་ལ་དགོངས་སུ་གསོལ། །ཆོས་ཀྱི་དབྱིངས་ལ་གནས་པ་རྣམས། །བདག་མིང་ཆེ་གེ་ཞེས་བྱ་བ། །ཆོས་དབྱིངས་བདག་ཉིད་གྲོང་ཁྱེར་ནི། །དི་རིང་དཀྱིལ་འཁོར་  
མཆོད་པར་གྱིས། །ཡོ་བྱད་ཅི་འབྱོར་པ་ཡིས་མཆོད། །སེམས་ཅན་རྣམས་ལ་བརྩེ་བ་དང། །ཁྱེད་རྣམས་ལ་ཡང་མཆོད་པའི་ཕྱིར། །རྗེས་སུ་བརྩེ་བས་ཉེར་དགོངས་ལ། །བྱིན་གྱིས་བརླབས་པ་མཛད་པར་རིགས། །ཨོཾ་སརྦ་ཏ་ཐཱ་ག་ཏ་བོ་དཧི་ས་ཏྭ་པ་རི་ཤུདྡྷ་སྭ་བྷཱ་  
བ་ཨཱཏྨན། ཤུདྡྷི་ཨཾ་ཤུ་པཱུ་ར་ཡ་ཧཱུཾ། ཞེས་བྱ་བ་འདི་ནི་སྤྱན་འདྲེན་པའི་སྔགས་སོ། །མཆོད་ཅིང་བསྙེན་བསྐུར་བྱ་བའི་ཕྱིར། །དེ་ནས་བདག་ཉིད་དབུལ་བར་བྱ། །དེ་ལ་སྔགས་ནི། ཨོཾ་སརྦ་ཏ་ཐཱ་ག་ཏ་པཱུ་ཛ་པ་སྠ་ནཱ་ཡ་ཨཱ་ཏྨ་ནཱཾ་ནི་རྱཱ་ཏ་ཡཱ་མི། ཨོཾ་སརྦ་ཏ་ཐཱ་ག་ཏ་པྲ་ཏི་གྲི་ཧྞཾ་ཏུ་མཱཾ་  
ཨོཾ་སརྦ་ཏ་ཐཱ་ག་ཏ་ཨ་དཧི་ཏི་ཥྛཾ་ཏུ་མཾ། ཨོཾ་ཨ་མོ་གྷ་སན་ཏི་ཥྛཾ་ཏུ་ཧཱུཾ། ཞེས་བྱིན་གྱིས་བརླབ་པའི་སྔགས་སོ། །སྔགས་ཀྱི་དོན་ནི་འདི་ལྟ་བུ། །བསྒོམས་ལ་བདག་ཉིད་དེ་མཆོད་དོ། །ཨོཾ་སརྦ་ཏ་ཐཱ་ག་ཏ་པཱུ་ཛ་བཛྲ་སྭ་བྷཱ་བ་ཨཱཏྨ་ཀོཧཾ། ཞེས་སོ། །སྡིག་པ་མཐུག་པོའི་བག་གི་ཚོགས། །  
དྲིལ་བུའི་སྒྲ་ཡིས་བདུད་ཚོགས་འཇོམས། །སྔགས་ཀྱི་གྲུབ་པ་འཛིན་པ་ནི། །ཕྱག་རྒྱ་དང་པོར་ཆེན་པོའི་ཚིག་ཅེས་གྲུབ་པའི་དཔལ་རྡོ་རྗེ་དྲིལ་བུས་ཀྱང་ནི་མཆོད་པ་ཡིན། ཨོཾ་འདི་བྱ་བཨ་མོ་གྷ་བི་པུ་ལ་སྠ་ར། མ་དཧུ་ར་ནིར་གྷུ་ཤ་རུ་དཧི་ར་ན་ར་ན་ཧཱུཾ། ཡེ་ཤེས་ལྔ་ཡི་བདག་ཉིད་  
  
༄༅། །གཅིག་གཉིས་མེད་གཉིས་སུ་ཇི་ལྟར་འགྱུར། །འདི་ལྟར་རང་བཞིན་སྤྲོས་པ་ལས། །སྒྱུ་འཕྲུལ་རྡོ་རྗེ་རྟོགས་པ་ཡི། །དེ་ཉིད་བློ་ཡིས་མཆོད་པར་བྱ། །ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་ས་མ་ཡ་ཏིཥྛ་ཨེ་ཥ་ཏྭཾ་དྷ་ར་ཡ་མི་ཧི་ཧི་ཧི་ཧི་ཧཱུཾ། དེ་ལ་གནས་པ་འགའ་ཞིག་ནི། །  
མཆོད་པ་དེ་ཡང་ལྷག་པར་གུས། །སེམས་ཅན་དང་ནི་སངས་རྒྱས་རྣམས། །རང་བཞིན་དོན་དམ་ཡིན་པའི་ཕྱིར། །དེ་ཡང་དམན་དང་ལྷག་པ་ལ། །སྒྲ་ཡི་རྡོ་རྗེ་མཆོད་པར་བྱ། །དྲིལ་བུའི་སྒྲ་ནི་སྒྲོགས་པ་དང། །སྔགས་དང་བདུག་པ་བསྟོད་པ་དག་འདོན་པ་རྗེས་སུ་  
སྒྲོགས་པ་ཡིས། །དད་པའི་རྒྱ་མཚོ་སྣ་ཚོགས་པའི། །རླབས་ཀྱིས་མགོན་པོ་མངོན་དགོངས་མཛད། །འཁོར་ལོའི་རྩ་བའི་སྔགས་ཀྱིས་ནི། །ཡང་དག་བཟླས་ལ་སྤྱན་དྲང་ངོ། །དཀྱིལ་འཁོར་པ་ཀུན་རང་སྔགས་ཀྱིས། །དེ་ནས་བུམ་པ་གང་བ་ནི། །མགུལ་ཆིངས་ཕྲེང་  
བས་རྣམ་པར་བརྒྱན། །འདབ་མ་དང་བཅས་དཔལ་འབྲས་བུ། །གསང་སྔགས་ཀྱིས་ནི་དབུལ་བར་བྱ། །ཨོཾ་བཛྲོད་ད་ཀ་ཧཱུཾ། གང་བའི་སྣོད་ཀྱིས་དེ་བཞིན་མཆོད། །འགྲོ་བ་རྒྱས་པའི་ཡིད་དགའ་བ། །ཨོཾ་བ་ཏྲ་ཕུ་ར་ཡ་ཨ་མོ་གྷ་བ་ཏི་ས་མནྟ་པྲ་ཏི་སཱ་ཧཱ། དེ་ནས་མེ་  
ཏོག་རྒྱ་བཅིངས་ལ། །མེ་ཏོག་ཆར་རྒྱུན་འཇུག་པ་ཡི། །སྤྱི་བོར་ཐལ་མོ་སྤྱར་བྱས་ལ། །བཛྲ་བནྡྷ་ཞེས་བརྗོད་ནས། །གང་འཇིག་རྟེན་གྱི་ཁམས་འྡིའམ། གང་ཡང་ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ན། ལྷ་དང་མི་རྣམས་ཀྱི་མེ་ཏོག་གི་བྱེ་བྲག་ཡིད་ལས་  
བྱུང་བ་དང། ཆུ་ལས་སྐྱེས་པའམ། ཐང་ལས་སྐྱེས་པ་གང་དག་ཡོད་པ་དེ་རྣམས་འདི་ལྟ་སྟེ། མ་ལུས་ཤིང་ལུས་པ་མེད་པའི་དེ་བཞིན་གཤེགས་པ་ཐམས་ཅད་ལ་མཆོད་པའི་ལས་བྱ་བའི་ཕྱིར། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རིགས་ལྔ་དང་བཅས་  
པར་བཞུགས་པ་ཐམས་ཅད་དང། སྙིང་པོ་དང། ཕྱག་རྒྱ་དང། །གསང་སྔགས་དང། རིག་སྔགས་ཀྱི་ལྷའི་ཁྱད་པར་ཐམས་ཅད་ལ་དབུལ་བར་བགྱིའོ། །ཨོཾ་སརྦ་ཏ་ཐཱ་ག་ཏ་པུཥྤ་པཱུ་ཛ་མེགྷ་ས་མུ་དྲས་པ་ར་ཎ་ས་མ་ཡེ་ཧཱུཾ། དེ་ནས་བདུག་པའི་ཕྱག་རྒྱ་བཅིངས་ནས་ནི། །ཚུལ་  
  
།འགྲོ་བ་བདུག་པར་གྱུར་ཅིག་ཅེས། །མཁས་པས་འདི་ལྟར་བརྗོད་པར་བྱ། །གང་ཡང་འཇིག་རྟེན་ཁམས་འྡིའམ། །གང་ཡང་ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ན། ལྷ་དང་མི་རྣམས་ཀྱི་བདུག་པའི་བྱེ་བྲག་ལྷན་ཅིག་སྐྱེས་  
པའམ༑ ཡང་དག་པར་སྤྱར་བའམ། ཡོངས་སུ་གྱུར་པ་གང་དག་ཡོད་པ་དེ་རྣམས་འདི་ལྟ་སྟེ། མ་ལུས་ཤིང་ལུས་པ་མེད་པའི་དེ་བཞིན་གཤེགས་པ་ཐམས་ཅད་ལ་མཆོད་པའི་ལས་བྱ་བའི་ཕྱིར། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རིགས་ལྔ་དང་བཅས་  
པར་བཞུགས་པ་ཐམས་ཅད་དང། སྙིང་པོ་དང། ཕྱག་རྒྱ་དང། གསང་སྔགས་དང། རིག་སྔགས་ཀྱི་ལྷའི་ཁྱད་པར་ཐམས་ཅད་ལ་དབུལ་བར་བགྱིའོ། །ཨོཾ་སརྦ་ཏ་ཐཱ་ག་ཏ་དྷཱུ་པེ་པཱུ་ཛ་མེ་གྷ་ས་མུ་དྲ་སྤ་ར་ཎ་ས་མ་ཡེ་ཧཱུཾ། མར་མེའི་ཕྱག་རྒྱ་སྙིང་ག་རུ། །ཐལ་མོ་སྤྱར་ལ་མཐེ་བོ་  
གཉིས༑ །མཉམ་དུ་བསྒྲེང་བར་བྱས་ནས་ནི། །འདི་ལྟར་བཟླས་པ་ཡང་དག་པའི། །ཡེ་ཤེས་ཁྱད་པར་དང་ལྡན་པའོ། །གང་ཡང་འཇིག་རྟེན་གྱི་ཁམས་འདི་ཨཱྨ། གང་ཡང་ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ན། ལྷ་དང་མི་རྣམས་ཀྱིས་སྣང་བའི་བྱེ་བྲག་ཡིད་  
ལས་བྱུང་བའམ། རིན་པོ་ཆེའི་འོད་དམ་མར་མེའི་སྣང་བ་ལ་སོགས་པ་གང་དག་ཡོད་པ་འདི་ལྟ་སྟེ། མ་ལུས་ཤིང་ལུས་པ་མེད་པའི་དེ་བཞིན་གཤེགས་པ་ཐམས་ཅད་ལ་མཆོད་པའི་ལས་བྱ་བའི་ཕྱིར་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རིགས་ལྔ་དང་བཅས་པར་  
བཞུགས་པ་ཐམས་ཅད་དང། སྙིང་པོ་དང། ཕྱག་རྒྱ་དང། གསང་སྔགས་དང། རིག་སྔགས་ཀྱི་ལྷའི་ཁྱད་པར་ཐམས་ཅད་ལ་དབུལ་བར་བགྱིའོ། །ཨོཾ་སརྦ་ཏ་ཐཱ་ག་ཏ་ཨཱ་ལོ་ཀེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། དེའི་རྣམས་བཀོད་ལ་གར་དང་ནི། །དྲི་ཡི་ཕྱག་རྒྱ་བཅིངས་  
ནས་ནི། །དྲི་མ་མེད་པའི་བདག་ཉིད་ལ། །བལྟས་ནས་བརྗོད་པར་བྱ་བ་སྟེ། །གང་ཡང་འཇིག་རྟེན་གྱི་ཁམས་འྡིའམ། གང་ཡང་ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ན། ལྷ་དང་མི་རྣམས་ཀྱི་དྲིའི་བྱེ་བྲག་ལྷན་ཅིག་སྐྱེས་པའམ། ཡང་དག་པར་སྤྱར་བའམ་  
  
༄༅། །ཡོངས་སུ་གྱུར་པ་ཅན་གང་དག་ཡོད་པ་དེ་རྣམས་འདི་ལྟ་སྟེ། མ་ལུས་ཤིང་ལུས་པ་མེད་པའི་དེ་བཞིན་གཤེགས་པ་ཐམས་ཅད་ལ་མཆོད་པའི་ལས་བྱ་བའི་ཕྱིར། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རིགས་ལྔ་དང་བཅས་པར་བཞུགས་པ་  
ཐམས་ཅད་དང། སྙིང་པོ་དང། ཕྱག་རྒྱ་དང། གསང་སྔགས་དང། རིག་སྔགས་ཀྱི་ལྷའི་ཁྱད་པར་ཐམས་ཅད་ལ་དབུལ་བར་བགྱིའོ། །ཨོཾ་སརྦ་ཏ་ཐཱ་ག་ཏ་གནྡྷ་པཱུ་ཛ་མེ་གྷ་ས་མུ་དྲ་སྤ་ར་ཎ་ས་མ་ཡེ་ཧཱུཾ། ཐལ་མོ་སྤྱི་བོར་བཞག་ནས་ནི། །འདི་སྐད་ཅེས་ནི་བརྗོད་པར་བྱ། །  
གང་ཡང་འཇིག་རྟེན་གྱི་ཁམས་འྡིའམ། གང་ཡང་ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ན། ལྷ་དང་མི་རྣམས་ཀྱི་རིན་པོ་ཆེའི་རི་བོའམ། རྒྱ་མཚོའི་རིན་པོ་ཆེའི་ཚོགས་གང་དག་ཡོད་པ་དེ་དག་ཐམས་ཅད་འདི་ལྟ་སྟེ། མ་ལུས་ཤིང་ལུས་པ་མེད་པའི་དེ་བཞིན་  
གཤེགས་པ་ཐམས་ཅད་ལ་མཆོད་པའི་ལས་བྱ་བའི་ཕྱིར། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རིགས་ལྔ་དང་བཅས་པར་བཞུགས་པ་ཐམས་ཅད་དང། སྙིང་པོ་དང། ཕྱག་རྒྱ་དང། གསང་སྔགས་དང། རིག་སྔགས་ཀྱི་ལྷའི་ཁྱད་པར་ཐམས་ཅད་ལ་  
དབུལ་བར་བགྱིའོ། །ཨོཾ་སརྦ་ཏ་ཐཱ་ག་བོ་དྷྱཾ་ཀ་རཏྣ་ལཾ་ཀ་ར་པཱུ་ཛ་མེ་གྷ་ས་མུ་དྲ་སྥ་ར་ས་མ་ཡེ་ཧཱུ། གར་སྐོར་ཐལ་སྤྱར་སྤྱིར་བཞག་ལ། །བཞད་པའི་ཕྱག་རྒྱ་བཅིངས་ནས་ནི། །འཁོར་བ་ནང་འཁོར་རྣམས་ཀྱང་ནི། །བཞད་པ་ཉིད་འགྱུར་ཅེས་བརྗོད་ལ། །གང་ཡང་འཇིག་  
རྟེན་གྱི་ཁམས་འྡིའམ། གང་ཡང་ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ན། ལྷ་དང་མི་རྣམས་ཀྱི་དགོད་པ་དང། སྒེག་པ་དང། དགའ་བ་དང། རྩེ་འཇོའི་བདེ་བའི་བྱེ་བྲག་གང་དག་ཡོད་པ་དེ་རྣམས་འདི་ལྟ་སྟེ། མ་ལུས་ཤིང་ལུས་པ་མེད་པའི་དེ་བཞིན་གཤེགས་  
པ་ཐམས་ཅད་ལ་མཆོད་པའི་ལས་བྱ་བའི་ཕྱིར། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རིགས་ལྔ་དང་བཅས་པར་བཞུགས་པ་ཐམས་ཅད་དང། སྙིང་པོ་དང། ཕྱག་རྒྱ་དང། གསང་སྔགས་དང། རིག་སྔགས་ཀྱི་ལྷའི་ཁྱད་པར་ཐམས་ཅད་ལ་དབུལ་བར་  
  
།ཨོཾ་སརྦ་ཏ་ཐཱ་ག་ཏ་ཧཱ་སྱ་ར་ཏི་ཀྲི་ཏ་སྭ་ཁྱ་ཨ་ནུཏྟ་པཱུ་ཇ་མེ་གྷ་ས་མུ་དྲ་སྥར་ཎ་ས་མ་ཡེ་ཧཱུཾ། ཐལ་མོ་སྤྱི་བོར་བཞག་ནས་ནི། །མཁས་པས་འདི་སྐད་བརྗོད་པར་བྱ། །གང་ཡང་འཇིག་རྟེན་གྱི་ཁམས་འྡིའམ། གང་ཡང་ཕྱོགས་བཅུའི་འཇིག་རྟེན་གྱི་ཁམས་ཐམས་  
ཅད་ན། ལྷ་དང་མི་རྣམས་ཀྱི་དཔག་བསམ་གྱི་ཤིང་ངམ། གོས་ཀྱི་ཤིང་གང་དག་ཡོད་པ་དེ་རྣམས་འདི་ལྟ་སྟེ། མ་ལུས་ཤིང་ལུས་པ་མེད་པའི་དེ་བཞིན་གཤེགས་པ་ཐམས་ཅད་ལ་མཆོད་པའི་ལས་བྱ་བའི་ཕྱིར། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་  
རིགས་ལྔ་དང་བཅས་པར་བཞུགས་པ་ཐམས་ཅད་དང། སྙིང་པོ་དང། ཕྱག་རྒྱ་དང། གསང་སྔགས་དང། རིག་སྔགས་ཀྱི་ལྷའི་ཁྱད་པར་ཐམས་ཅད་ལ་དབུལ་བར་བགྱིའོ། །ཨོཾ་སརྦ་ཏ་ཐཱ་ག་ཏ་ཨ་ནུཏྟ་ར། བོ་དཧི་ཨཱ་ལཾ་ཀ་ར་ཝ་སྟྲ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། སྙིང་གར་  
རྡོ་རྗེ་ཐལ་སྤྱར་ལ། །སྒེག་མོའི་ཕྱག་རྒྱ་རྣམས་བཅིངས་ནས། །ཕྱག་རྒྱ་གར་དང་བཅས་པ་དང། །ཇི་བཞིན་དོན་རིག་འདི་ལྟར་བརྗོད། །སེམས་ཅན་ཐམས་ཅད་ཡོ་བྱད་ཐམས་ཅད་ཀྱིས་ཡང་དག་པར་འབྱོར་ཅིང་ཕུན་སུམ་ཚོགས་པ་ཐམས་ཅད་འདོད་པ་ཅེ་མ་ལ་རག་ལུས་  
པར་གྱུར་ཅིག་ཨོཾ་སརྦ་ཏ་ཐཱ་ག་ཏ་ཨ་ནུཏྟ་ར་མ་ཧཱ་བཛྲོ་ད་བྷ་བ་ད་ན་པཱ་ར་མི་ཏ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། སྤྱི་བོར་ཐལ་སྤྱར་ཕྲེང་བ་ཡི། །ཕྱག་རྒྱ་བཅིངས་ལ་འདི་སྐད་བརྗོད། །སེམས་ཅན་ཐམས་ཅད་མི་དགེ་བའི་ལུས་དང་ངག་དང་ཡིད་ཀྱི་ལས་ཐམས་ཅད་  
དང་ཡང་དག་པར་བྲལ་བར་གྱུར་ཅིག་དགེ་བའི་ལུས་དང་ངག་དང་ཡིད་ཀྱི་ལས་ཐམས་ཅད་དང་ཡང་དག་པར་ལྡན་པར་གྱུར་ཅིག་ཨོཾ་སརྦ་ཏ་ཐཱ་ག་ཏ་ཨ་ནུཏྟ་ར་མ་ཧཱ་བོ་དཧི་ཧ་ར་ཤྲཱི་ལ་པཱ་ར་མི་ཏ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། ཐལ་མོ་སྤྱར་བ་ཉིད་དང་ནི། །གླུ་ཡི་  
ཕྱག་རྒྱ་བཅིངས་ནས་ནི། །སེམས་ཅན་ཐམས་ཅད་མཚན་དང་དཔེ་བྱད་ཐམས་ཅད་ཀྱིས་ལུས་ཡང་དག་པར་བརྒྱན་པར་བྱས་པ་དང། རྟ་གཏུ་ཕན་ཚུན་འཇིགས་པ་མེད་པ་དང། ཞེ་འགྲས་པ་མེད་པར་ཞུགས་ཤིང། མིག་དང་ཡིད་མངོན་པར་དགའ་བ་དང། ཆོས་ཟབ་  
  
༄༅། །མོ་ལ་བཟོད་པ་དང་ལྡན་པར་གྱུར་ཅིག་ཨོཾ་སརྦ་ཏ་ཐཱ་ག་ཏ་མ་ཧཱ་དྷ་རྨ་ཨ་བ་བོ་དཧི་ཀྵཱ་ནྟི་པཱ་ར་མི་ཏ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། དང་པོར་གར་བསྐོར་བྱས་ནས་ནི། །དེ་ནས་གར་གྱི་ཕྱག་རྒྱ་བཅིངས་ནས། སེམས་ཅན་ཐམས་ཅད་བྱང་ཆུབ་སེམས་  
དཔའི་སྤྱོད་པ་ལ་མངོན་པར་བརྩོན་པ་དང་ལྡན་པ་དང། སངས་རྒྱས་ཉིད་དུ་ཡོངས་སུ་གཞོལ་ཞིང་འཁོར་བ་ཡོངས་སུ་མི་སྤོང་བ་བརྩོན་འགྲུས་དང་ལྡན་པར་གྱུར་ཅིག་ཨོཾ་སརྦ་ཏ་ཐཱ་ག་ས་ན་ས་པ་རི་ཏྱཾ་ག་ཨ་ནུཏྟ་ར་མ་ཧཱ་བའི་རྱ་པཱ་རི་མི་ཏ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ་  
དང་པོར་གར་བསྐོར་བྱ་བ་དང། །མེ་ཏོག་ཕྱག་རྒྱ་བཅིངས་ནས་ནི། །སེམས་ཅན་ཐམས་ཅད་ཉོན་མོངས་པ་དང་ཉེ་བའི་ཉོན་མོངས་པ་རྣམས་དང་བྲལ་བར་གྱུར་ཅིག་བསམ་གཏན་དང་རྣམ་པར་ཐར་པ་དང་ཏིང་ངེ་འཛིན་དང་སྙོམས་པར་འཇུག་པ་དང། མངོན་པར་ཤེས་པ་རྣམས་  
དང༑ རིག་པ་ཐམས་ཅད་དབང་དུ་གྱུར་པ་ཕུན་སུམ་ཚོགས་པར་གྱུར་ཅིག་ཨོཾ་སརྦ་ཏ་ཐཱ་ག་ཏ་ཨ་ནུཏྟ་ར་མ་ཧཱ་སཽ་ཁྱ་བི་ཧ་ར་དྷ་ན་པཱ་ར་མི་ཏ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། ཤེས་རབ་ཕ་རོལ་ཕྱིན་འགྲོ་བའི། །བདུག་པའི་ཕྱག་རྒྱ་བཅིངས་ནས་ནི། །སེམས་ཅན་ཐམས་ཅད་  
འཇིག་རྟེན་དང་འཇིག་རྟེན་ལས་འདས་པའི་ཤེས་རབ་དང་ཡེ་ཤེས་རྣམས་དང་ཡང་དག་པར་ལྡན་པར་གྱུར་ཅིག་སོ་སོ་ཡང་དག་པར་རིག་པ་བཞི་ཐོབ་སྟེ། བཟོ་དང་བ་སྟན་བཅོས་ཐམས་ཅད་ཤེས་ཤིང་སྒྱུ་རྩལ་དང་ལྡན་ལ་གསང་བའི་ཆོ་ག་ཤེས་པ་དང། དེ་ཁོ་ན་ཉིད་མཐོང་  
སྟེ༑ ཉོན་མོངས་པ་དང་ཤེས་བྱའི་སྒྲིབ་པ་ཐམས་ཅད་ཡང་དག་པར་གཅོད་པའི་ཡེ་ཤེས་ཐོབ་པར་གྱུར་ཅིག་ཨོཾ་སརྦ་ཏ་ཐཱ་ག་ཏ་ཨ་ནུཏྟ་ར་ཀླེ་ཤ་ཙྪེ་ད་སརྦ་རྨཱ་ས་མནྟ་ཛྙཱ་ན་མ་ཧཱ་པྲ་ཛྙཱ་ན་པཱ་ར་མི་ཏཱ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། གདུགས་དང་རྒྱལ་མཚན་བ་དན་སོགས། །  
བཟའ་དང་བཅའ་སོགས་དད་པ་ཡིས། །ཕྱི་རོལ་ཇི་ལྟ་བ་བཞིན་གཞག་དཔག་ཏུ་མེད་པར་དབུལ་བར་བྱ། །དཀྱིལ་འཁོར་དབང་ཕྱུག་གསང་སྔགས་ནི། །བཟླས་པ་དག་ཀྱང་ལེགས་པར་བྱ། །ཡི་གེ་བརྒྱ་པ་ལན་གསུམ་བཟླས། །མཚན་བརྗོད་པ་དང་དཀྱིལ་འཁོར་བསྟོད། །  
  
དེ་ཉིད་རིག་པས་འདོན་པར་བྱ། །ཡོ་བྱད་ཐམས་ཅད་འབྱོར་པ་ཡིས། །ཡོངས་སུ་གང་བའི་གཏོར་མ་སྤྱིན། །ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ་ཨཱ་དྱ་ནུཏྤ་ནྣ་ཏཱ་ཏ་སཱཧཱ། ཞེས་བྱ་བའི་སྔགས་འདིས་སོ། །གལ་ཏེ་གོ་སྐབས་ཡོད་གྱུར་ན། །  
ཕྱོགས་བཅུར་སྣོད་རྣམས་བསམ་པ་ལ། །འཇིག་རྟེན་གསུམ་རྒྱལ་ཕྱག་རྒྱ་ནི། །བཅིང་བ་བླ་ན་མེད་པའོ། །ཁུར་བ་འབྲས་ཅན་འབྲས་ཡོས་དང། །ཏིལ་རྣམས་ཀྱི་ནི་གཏོར་མ་སྤྱིན། །དེ་ལ་སྔགས་ནི་འདི་ཡིན་ཏེ། །ལྷ་དང་ལྷ་མིན་གནོད་སྤྱིན་ལྟོ་འཕྱེ་གྲུལ། །ནམ་མཁའ་  
ལྡིང་དང་འབད་བཟངས་ལུས་སྲུལ་པོ། །དྲི་ཟ་སྲིན་པོ་གདོང་ཡི་རིགས་རྣམས་དང། །གང་དག་ས་ལ་གནས་པའི་རྫུ་འཕྲུལ་ཅན། །བདག་ཅག་པུས་མོ་ས་ལ་བཙུགས་ནས་ནི། །ཐལ་སྤྱར་ཁྱེད་རྣམས་ལ་ནི་གསོལ་འདེ་བས་ཀྱི། །བུ་སྨད་བཅས་ཤིང་གཡོག་འཁོར་  
བཅས་པ་རྣམས། །གསན་ནས་ཕན་གདགས་སླད་དུ་འདིར་གཤེགས་ཤིག་འབྱུང་པོ་གང་དག་རི་རབ་སྟེང་གནས་དང། །དགའ་བའི་ཚ་ལ་དང་ལྷ་ཡི་གནས་རྣམས་དང། །ཤར་ནུབ་རི་དང་ཉི་ཟླའི་ཁྱིམ་རྣམས་དང། །རི་བོ་ཀུན་ལ་གནག་དག་གནས་པ་དང། །ཆུ་བོ་  
ཀུན་དང་ཆུ་ཡི་མདོ་རྣམས་དང། །རིན་ཆེན་གནས་ན་ལྷག་པར་གང་གནས་དང། །མཚོ་དང་རྫིང་བུ་ལྟེང་ཀ་ཆུ་ངོགས་དང། །གཡའ་ཆུ་སིལ་མ་ཅན་ན་གང་གནས་དང། །གྲོང་དང་གྲོང་ཁྱེར་ཕྱུགས་ལྷས་སྟོང་པ་དང། །ཁང་སྟོང་དང་ནི་ལྷ་ཡི་ཁང་པ་དང། །གཙུག་ལག་  
ཁང་དང་གྲོང་ཁྱེར་གནས་དག་གམ། །དཀའ་ཐུབ་གནས་དང་གླང་ཆེན་བྲེས་དང་ནི། །རྒྱལ་པོའི་དཀོར་ཁང་དག་ན་གང་གནས་དང། །ལམ་སྲང་སུམ་མདོ་དང་ནི་བཞི་མདོ་དང། །གང་དག་ལམ་པོ་ཆེ་དང་ཤིང་གཅིག་དྲུང། །དུར་ཁྲོད་ཆེན་པོ་ནགས་ཚལ་ཆེན་པོ་དང། །  
སེང་གེ་དྲེད་དང་གཅན་གཟན་ནས་རྣམས་དང། །འབྲོག་ཆེན་འཇིགས་སུ་རུང་བར་གང་གནས་དང། །གང་དག་གླིང་མཆོག་དག་ན་གནས་པ་དང། །ལྷུན་པོ་དུར་ཁྲོད་དག་ན་གནས་པ་རྣམས། །རབ་ཏུ་དགྱེས་ཤིང་གོ་བར་གྱུར་ནས་སུ། །ཕྲེང་བ་དྲི་དང་མེ་ཏོག་བདུག་པ་  
  
༄༅། །དང༑ །བསྟོད་དང་གཏོར་མ་མར་མེ་གུས་དབུལ་བ། །འདི་དག་བཞེས་ནས་བཏུང་ཞིང་བསྣམས་ནས་སུ། །ལས་འདི་རྣམས་ཀྱི་འབྲས་བུ་མཆིས་པར་མཛོད། །དེ་ལྟར་གདོན་ལ་མཆོད་པ་བྱས་ནས་ནི། །དེ་ནས་ཕྱོགས་སྐྱོང་རྣམས་ལ་གཏོར་མ་སྤྱིན། །  
ཤར་ཕྱོགས་རྡོ་རྗེ་ཅན་དེ་ལྷ་ཚོགས་བཅས། །གཏོར་མ་ཕུལ་བ་འདི་དག་བཞེས་སུ་གསོལ། །མེ་དང་གཤེན་རྗེ་བདེན་བྲལ་སྲིན་པོའི་བདག་ཆུ་བདག་རླུང་བདག་ནོར་གྱི་བདག་པོ་དང། །དབང་ལྡན་ལྷ་སྟེ་འབྱུང་པོའི་བདག་པོ་དང། །སྟེང་གི་ཉི་ཟླ་ཚངས་པ་ཆེན་པོ་དང། །  
ལྷ་རྣམས་ཀུན་དང་གང་དག་ས་སྟེང་ཀླུ། །རི་ཡི་ལྷ་དང་གསང་བའི་ཚོགས་འདུས་པ། །སོ་སོ་སོ་སོར་གཏོར་མ་ཕུལ་བ་འདི། །རབ་ཏུ་དགྱེས་པ་ཡིས་ནི་བཞེས་ནས་ཀྱང། །རང་རང་ཕྱོགས་སུ་ལེགས་པར་བཞུགས་ནས་སུ། །རང་གི་བུ་སྨད་མཛའ་བཤེས་གཉེན་འདུན་  
དང༑ །ནང་མི་དམག་དང་དཔུང་བཅས་ཐབས་ཅིག་ཏུ། །མེ་ཏོག་དྲི་དང་བྱུག་པ་གཏོར་མར་བཅས། །འདི་དག་བཏུང་ཞིང་ལེགས་པར་གསོལ་ནས་ཀྱང། །བདག་གི་ལས་འདིའི་འབྲས་བུ་མཆིས་པར་མཛོད། །ཨོཾ་བཛྲ་ཤི་ཁ་རེ་རུ་ཊ་མཊ། ཨོཾ་སུཾ་བྷ་ནི་སུཾ་བྷ་ཧཱུཾ། ཨོཾ་གྲྀ་ཧྞ་གྲྀ་  
ཧྞ་ཧཱུཾ། ཨོཾ་གྲྀ་ཧྞ་པ་ཡ་གྲྀ་ཧྞཱ་པ་ཡ་ཧཱུཾ། ཨོཾ་ཨཱ་ན་ཡ་ཧོ་བྷ་ག་བཱ་ན་བི་དྱཱ་རཱ་ཛ་ཧཱུཾ། ཨོཾ་ཨཀཱ་རོ་མུ་ཁཾ་སརྦ་དྷརྨཱ་ཎཱཾ། ཨཱ་དྱཱ་ནུ་ཏྤནཱ་ཏཱ་ཏ་སཱ་ཧཱ། ཕྱི་རོལ་ལྷ་ཡི་འཁོར་ལོ་དང། །བྱང་ཆུབ་སེམས་དཔའི་དཀྱིལ་འཁོར་མཆོག་རིམ་གྱིས་དེ་རུ་གཞུག་པར་བྱ། །དེ་ནས་སྙིང་པོའི་འཁོར་ལོ་དང། །དེ་ཡང་གཙུག་  
ཏོར་དཀྱིལ་འཁོར་ལ། །དེ་ནི་འཁོར་ལོའི་དབང་ཕྱུག་ལ། །དེ་ཡང་ཕྱག་མཚན་དང་ཐིག་ལེར། །དེ་ལྟར་སྣང་བ་སོགས་རིམ་གྱིས། །སྤྲོས་པ་ཐམས་ཅད་ཞི་བ་དང། །སྟོང་ཉིད་ལ་སོགས་རིམ་ཐོབ་པའི། །རྣལ་འབྱོར་ལྷན་སྐྱེས་མཛེས་པ་ཡིན། །དེ་ལྟར་  
གོམས་པས་འཇུག་པ་རྣམས། །མི་ཤེས་ཆུ་བོ་མ་ལུས་པ། །བསྐམས་ཤིང་སེམས་ཀྱི་ཟླ་བ་ནི། །ཤར་པ་སྐལ་བ་བཟང་པོ་ཡིན། །རིམ་པ་འདི་ཡིས་འཁོར་ལོ་རྣམས། །ཐམས་ཅད་སྤྲོ་བའང་ཤེས་པར་བྱ། །ཐིག་ལེའི་སྦྱོར་བ་འདི་ཉིད་ཀྱིས། །ཡུན་མི་རིང་བར་གྲུབ་  
  
།ཡང་ན་མདོར་བསྡུས་སྔགས་ཀྱིས་ནི། །ཇི་སྐད་བཤད་པའི་མེ་ཏོག་སོགས། །གང་ཞིག་ཅུང་ཟད་དབུལ་བ་ཡིས། མེ་ཏོག་ཆུང་ནའང་འདིར་ཉོན་མོངས། །དུས་མཐའི་མེ་ནི་འཇོམས་པ་ཡིན། །དེ་ལ་མདོར་བསྡུས་པའི་སྔགས་ནི། ཨོཾ་སརྦ་ཏ་  
ཐཱ་ག་ཏ་པུཥྤེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། དེ་བཞིན་དུ་བདུག་པ་ལ་སོགས་པ་ལ་ཡང་ངོ། །འཁོར་ལོའི་དབང་ཕྱུག་འབའ་ཞིག་གམ། །ཡང་ན་འཁོར་ལོས་སྒྱུར་བ་ནི། །རྒྱུ་དང་བཅས་པའམ་སྙིང་པོའམ། །འཁོར་ལོའམ་ཕྱི་ནང་ཐམས་ཅད་ལ། །དད་པ་དག་  
པར་ལྡན་རྣམས་དང། །སེམས་དཔའ་ཆེན་པོས་མཆོད་པར་བྱ། །མཆོད་པ་བཤད་པར་བྱས་པ་ལས། །མཐོ་རིས་ཐར་པའི་སྙིང་པོ་ཐོབ། །དེ་དང་དེ་ལས་སྒྲོ་འདོགས་ཡོངས་འཁྲུལ་པ། །སྡུག་བསྔལ་འཇིགས་པའི་ངོ་བོ་ཡི། །ལྷ་ཡི་འཁོར་ལོ་ཆེན་པོ་དགའ་སྟེར་  
བ༑ །ཐུགས་རྗེ་རྣམ་པ་སྣ་ཚོགས་སྤྲོས་པ་ཡིན། །དེ་ལྟར་གཅིག་མཆོད་འཁོར་ལོ་མ་ལུས་པ། །མཆོད་རྒྱས་འདི་ཉིད་རྟག་ཏུ་སྦྱོར་བ་ཡིན། །ཤི་བར་གྱུར་ཀྱང་བླ་ཡི་དད་མེད་པར། །མཆོད་བྲལ་སྐད་ཅིག་མ་ཡིན་སྡིག་ཐོབ་འགྱུར། །འཁོར་ལོ་འདི་དག་རྣམ་བསམས་  
ནས༑ །མེ་ཏོག་ཐལ་མོས་གཏོར་བ་དང། །གང་དེ་འཁོར་བའི་སྡུག་བསྔལ་རྣམས། །དེ་ནི་ཏིལ་གྱི་ཐལ་མོ་སྤྱིན། །སྐྱེ་བ་དང་ནི་འཇིག་པ་རྣམས། །སྣ་ཚོགས་ཤེས་རབ་ཀྱིས་ཉམས་པས། །སྡུག་བསྔལ་ཐ་མར་བྱེད་པར་འགྱུར། །ཡི་གེ་གསུམ་གྱིས་གཤེགས་སུ་  
གསོལ། །འཇིག་རྟེན་གསུམ་གྱི་སྤྱི་བོ་ཡི། །མི་ཡི་ནོར་བུའི་ཚོགས་རྣམས་ནི། །མཚུངས་མེད་མི་ཡི་སེང་གེ་ཡིས། །བདུད་ཀྱི་གླང་པོ་འཇོམས་པར་བྱེད། །མ་རིག་སྡོང་པོ་གཅོད་པ་ཡི། །ཐུབ་པའི་ཡོན་ཏན་ཚོགས་འཁོར་ལོ། །ཕྱག་འཚལ་བསྟོད་དང་ཁ་ཟས་ཀྱིས། །དགེ་  
འདུན་དག་ནི་མཆོད་པར་བྱའོ། །བདག་གི་བསོད་ནམས་འདི་ཡིས་ནི། །ཤེས་རབ་ཡེ་ཤེས་མི་བཟད་མེད། །རྟོག་པ་ཤིང་གི་རྩ་བ་དག་སྲེག་པའི་རྡོ་རྗེ་རྡུང་བར་ཤོག་རྡོ་རྗེའི་རིགས་ནི་རྟོགས་པ་དང། །རིན་ཆེན་རིགས་ནི་ཐོབ་པ་དང། །དོན་དམ་རྟོགས་པ་པདྨའི་  
  
༄༅། །རིགས༑ །ལས་ཀྱི་རིགས་ཀྱི་དོན་ཆེན་བྱེད། །ཆོས་ཀྱི་དབྱིངས་ཀྱི་ཡེ་ཤེས་ཀྱི་དཀྱིལ་འཁོར་གྱི་རིམ་པ་ལས། བཅོམ་ལྡན་འདས་འཇམ་དཔལ་གྱི་སྒྲུབ་པའི་ཐབས་སློབ་དཔོན་སོ་མ་ཤྲཱི་མཛད་པ་རྫོགས་སོ།། །།རྒྱ་གར་གྱི་མཁས་པ་ཆེན་པོ་  
མ་ཧཱ་ཛྙཱ་ན་དང། བོད་ཀྱི་ལོ་ཙཱ་བ་དགེ་སློང་གཞོན་ནུ་འོད་ཀྱིས་བསྒྱུར་བའོ།།  
  
  
