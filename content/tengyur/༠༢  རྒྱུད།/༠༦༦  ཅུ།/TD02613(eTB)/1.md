  
།རྒྱ་གར་སྐད་དུ། ཛྙཱ་ན་  
སཏ་སཱ་དྷ་ནཾ། བོད་སྐད་དུ། ཡེ་ཤེས་སེམས་དཔའི་སྒྲུབ་ཐབས། །འཕགས་པ་འཇམ་དཔལ་ཡེ་ཤེས་སེམས་དཔའ་ལ་ཕྱག་འཚལ་ལོ། །ཆོས་ཀུན་རང་བཞིན་ཡེ་ཤེས་སེམས་དཔའ་ཡི། །མ་ལུས་བདེ་གཤེགས་ཀུན་གྱིས་མཚན་གྱུར་པ། །རྡོ་རྗེ་འཆང་ཆེན་ཀུང་གྱི་རྡོ་རྗེའི་གླུ། །  
ཟབ་ཅིང་རྒྱ་ཆེ་བྱང་ཆུབ་སེམས་དཔའ་ཉོན། །བྱང་ཆུབ་སེམས་བསྐྱེད་ལྷག་པའི་སྐུ་རུ་བསྒོམ། །སྒྱུ་མ་རྟེན་འབྲེལ་རྣམ་གསུམ་སྦྱོར་བ་ལ། །མ་ལུས་གཉིས་མེད་མཁའ་ཁྱབ་འཁོར་ལོ་བསྒོམ། །མ་སྐྱེས་མི་འགག་རྣམ་གསུམ་སྒྱུ་མ་ནི། །ཤེས་རབ་མིག་གིས་གསལ་བར་བལྟ་བར་བྱ། །སྒྱུ་  
མ་བྲག་ཅ་ནམ་མཁའ་ལས་བྱུང་བཞིན། །ཡོངས་སུ་ཤེས་ནས་མ་ཞེན་སེམས་ཀྱིས་བཀླག་རྣལ་འབྱོར་ལམ་ཆེན་གསང་སྔགས་འདི་ཡིན་ཏེ། །ཇི་ལྟར་དངོས་རྣམས་མཁའ་ལ་གནས་པ་བཞིན། །དམ་ཚིག་དཀྱིལ་འཁོར་ཕྱག་རྒྱ་ཆེ་ལ་གནས། །དོན་ནི་མི་ཤེས་དཀའ་བའི་ལས་  
གཞན་གྱིས། །འཁོར་བའི་གྲོང་གསུམ་དག་ལས་དེ་མི་གཡོ། །དེ་ལྟའི་དོན་ཤེས་རབ་བཞིན་ཉེས་པ་སྤངས། །སྤོས་ཀྱི་གླང་པོས་ཀེ་ཏེ་དུག་ཟོས་བཞིན། །ཉེས་པའི་ཚོགས་བཅོམ་གཞུང་ཚོགས་ཡོན་ཏན་ལྡན། །འགག་པ་མེད་པའི་ཆོས་ཀྱི་རྒྱལ་པོར་འགྱུར། །ཐུགས་ཀྱི་  
  
།རང་བཞིན་འགྲོ་ཀུན་ཆོས་རྣམས་མ་ལུས་བཅད། །རྒྱུད་དོན་དབང་པོ་རྡོ་རྗེའི་ཚིག་ཏུ་གནས། །མཁའ་འགྲོའི་རྗེས་འབྲངས་ཉེ་བར་བསྡུས་པ་ཡིན། །སློབ་དཔོན་གཉིས་སུ་མེད་པའི་སྦས་པས་མཛད་པའོ།། །།  
  
  
