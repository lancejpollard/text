  
༄༅། །རྒྱ་གར་སྐད་དུ། སིདྡྷ་ག་རུ་ཌ་ཤཱསྟྲ། བོད་སྐད་དུ། མཁའ་ལྡིང་གྲུབ་པའི་བསྟན་བཅོས། དཔལ་རྡོ་རྗེ་མཁའ་ལྡིང་ལ་ཕྱག་འཚལ་ལོ། །ཁ་སྦྱར་མཆུ་བར་སྤྲུལ་ནི་བསྡམས་པ་ཡིས། །གདེངས་ཀའི་ནོར་བུ་མཁའ་ལྡིང་མེ་ལོང་སྟེ། །རང་བཞིན་འོད་  
གསལ་གཉུག་མའི་གཟུགས་མཐོང་ངོ། །ཁྲོ་བ་སྤངས་པ་དེ་ན་རྒྱལ་གྱུར་ཅིག་མཁའ་ལྡིང་བསྟན་བཅོས་སྐྱེད་མོས་ཚལ་ནས་ནི། །མེ་ཏོག་རྩི་ཡི་སྦྲང་རྩི་དེ་ཉིད་ནི། །སེམས་ཅན་དོན་དུ་སྦྲང་རྩི་བྱེད་པ་ཡི། །དཔལ་ལྡན་ཤང་ཀུ་བདག་གིས་འདིར་དེ་བསྡུ། །གང་ཞིག་བརྟན་པའི་  
སེམས་ཀྱིས་བླ་མ་ཡི། །རྗེས་འཇུག་དག་པའི་ལམ་ལ་ཡང་དག་གནས། །མི་དེ་ཕྲིན་ལས་མ་ལུས་པ་ཡི་ནི། །དངོས་གྲུབ་ཐམས་ཅད་ཀྱི་ནི་སྣོད་དུ་འགྱུར། །བཟོད་དཀའི་དུག་ལས་བྱུང་བའི་ཚོར་བ་ཡིས། །འཁྲུགས་པའི་འགྲོ་བའི་སྲོག་ནི་འཛིན་བྱེད་ཅིང། །ཆོས་  
དང་ནོར་དང་འདོད་དང་ཐར་པ་ནི། །བསོད་ནམས་བྱས་པའི་འགྲོ་བ་དེ་ཡིས་འཐོབ། །འགྲོ་བའི་དོན་ཕྱིར་མཁའ་ལྡིང་བསྟན་བཅོས་ནི། །དམ་པའི་སྐྱེ་བོ་དེ་ཡིས་བསྔགས་པར་བྱེད། །འདོད་པ་ཅན་ནི་ནོར་གྱིས་དགའ་བ་ལྟར། །སྔགས་པས་སྤྲུལ་གདུག་མི་བཟད་པ་ཡིས་  
སོ༑ །དེ་ནས་གདེངས་ཀ་ཅན་དང་ཙི་ཏི་རྣམས། །རཱ་ཡི་དཀྱིལ་འཁོར་ཅན་དང་འདྲེན་གཟུགས་སོགས། །རླུང་གི་ཡོན་ཏན་དུས་དང་དུས་མིན་དང། །ཨ་མ་རཏྟ་སྦྱོར་རླུང་བུས་པའོ། །མཁའ་ལྡིང་གིས་བཤད་སྨན་གྱི་ནུས་པ་དང། །ཇི་ལྟར་དུག་འཇོམས་པ་ཡི་རིམ་པ་དག་གུས་པས་དེ་  
ནི་རྩེ་གཅིག་སེམས་ཀྱིས་ཉོན། །གཞན་དག་ཀྱང་ནི་ཐོས་པ་ལས་བྱུང་བའི། །མཚོན་པས་སོ། །ཏྲི་ན་ཨིནྡྲ་ནཱི་ལ་ལྟ་བུའི་ལུས། །འདབ་བརྒྱ་རྒྱས་འདྲའི་མཚན་པ་ལྷག་མ་ཅན། །ནོར་རྒྱས་ལུས་ནི་ཁ་དོག་དཀར་པོ་ལ། །མཚན་པ་པདྨ་རྒྱས་འདྲ་སྔོན་པོ་ཡིན། །ཤར་ཐོགས་ཉི་  
མའི་འོད་ཟེར་ལྟ་བུ་ལ། །མགོ་ལ་གཡུང་དྲུང་དུང་ཆེན་འཇོག་པའོ། །ཀརྐོ་ཊ་ནི་མུན་པ་ལྟ་བུ་ཡི། །རི་མོ་གསུམ་ནི་མགྲིན་པར་ཡོད་པ་ཡིན། །པདྨའི་ལུས་ནི་ཁ་དོག་ལྗང་གུ་ལ། །སྐར་ཚོགས་ལྟ་བུའི་ཐིག་ལེས་གདེངས་ཀ་མཛེས། །པད་ཆེན་ཟླ་འོད་བསྐུས་པ་ལྟ་བུ་ལ། །མདུང་རྩེ་  
  
།དུང་སྐྱོང་ཀ་ནི་ཡ་རའི་མེ་ཏོག་འདྲ། །མགྲིན་པར་ཟླ་བའི་ཆ་ཡིས་མཚན་པ་ཡིན། །རིགས་ལྡན་གྱི་ནི་སྤྱི་བོའི་གདེངས་ཀ་དག་དུ་བ་ལྟ་བུའི་ཟླ་བ་ཕྱེད་པ་ཡིན། །དབྱིག་པ་ཡིས་ནི་བརྡེགས་པ་མཆོག་ཡིན་ཏེ། །ཀླུ་རྣམས་  
བཟུང་ནས་སྐྲོད་པ་དེ་ལྟར་མིན། །སྡང་བས་གླགས་ནི་ཚོལ་བར་བྱེད་པ་ན། །སྔགས་པ་དག་ནི་གང་གིས་ཐར་བར་བྱེད། །ས་འོག་གནས་ན་ཡོངས་སུ་གནས་པ་ཡི། །དབང་ཆེན་འོག་ནི་ཀླུ་རྣམས་ཤིན་ཏུ་དཀོན། །གདེངས་ཀའི་ནོར་བུས་མཛེས་པར་བྱས་པ་ཡི། །ཁོལ་པོ་ཡང་  
ནི་གློག་གི་ཟེར་མ་འདྲ། །ལྕེ་གཉིས་གདེངས་ཅན་ཕུད་ཅེས་འཇིགས་པའི་སྒྲ། །རིན་པོ་ཆེ་ནི་མེད་པར་གྱུར་པ་སྟེ། །ཁོལ་པོ་ཡི་ཡང་ཁོལ་པོའི་གནས་སུ་ནི། །གུས་པ་མེད་པའི་ལྟོ་འཕྱེ་དག་ཡིན་ནོ། །ཨ་ཀུ་བ་སཾ་གཉིས་གཉིས་བྲམ་ཟེ་རྒྱལ། །མེ་ཏོག་དང་ནི་སཱ་ལའི་དྲི་ཡིན་ནོ། །  
དེ་བཞིན་སྟ་མ་ཀ་པ་རྗེའུ་དང་དམངས། །མར་དང་ཉ་ཡི་དྲི་ནི་བྲོ་བ་ཡིན། །དུང་འཆང་མཆེ་བའི་རྩ་ན་ལེགས་གནས་པ། །སྦྲང་རྩིའི་མེ་ཏོག་ཕྲེང་བ་ལྟ་བུ་ཡིན། །དེ་ནི་འགྲོ་བ་རྣམས་ཀྱི་རྨོངས་བྱེད་ཀྱི། །དུག་སྟེ་ཡོངས་སུ་འཛག་པར་གྱུར་པས་སོ། །གདེངས་ཀ་ཅན་ནི་རང་གི་ངོ་བོའོ།།  
གནྡ་ཡ་ནའི་ཡིན་པར་གྱུར་ན་ནི། །མགོ་མཇུག་ལུས་ལ་རི་མོ་ཀྱོག་པོ་ཡོད། །གདེངས་ཀས་དམན་ནོ་འཇིག་རྟེན་གནྡ་ཡ། །ཙི་ཏི་ཞེས་ནི་ཡོངས་སུ་གྲགས་པ་ཡིན། །དེ་ཡིས་བཟུང་ན་གཡོ་མེད་སྐད་ཅིག་གིས། །དེ་ནི་འགྱུར་བ་མེད་པའི་རང་བཞིན་ཡིན། །དེ་ཉིད་གྲུབ་པ་ཐོབ་པས་  
གལ་ཏེ་ན། །སད་པར་བྱེད་ན་དྲན་པ་འབྱུང་བར་འགྱུར། །ཙི་ཏིའི་རང་བཞིན་ནོ། །ཐིག་བཏབ་ལྟ་བུའི་རི་མོ་རིང་མོ་ཅན། །བནྡ་ཡ་རུ་རྣམ་པར་ཤེས་པར་བྱ། །ཤིང་དང་ལྕུག་འཁྱིལ་རྩས་གཏུགས་ཡོད་པར་ནི། །ངེས་པར་ཤིན་ཏུ་ལེགས་གནས་རཱ་ཡི་ལ་ལ། །ཁ་སྐོམ་  
མིག་དམར་ཟས་དང་སྟན་མི་འདོད། །ཚ་དང་འཁྲུ་བ་ཡི་ནི་རྗེས་ལ་བརྒྱལ། །དཀར་དང་དམར་དང་ནག་དང་ལྗང་གུ་ཡི། །རི་མོ་མེད་པ་ཡིན་ནོ་རཱ་ཡིལ་ལ། །བཙོ་མའི་གསེར་འདྲའི་ལུས་ལྡན་དེ་ཡིས་ནི། །འགྲོ་བ་རྣམས་ཀྱི་སྲོག་ནི་འཕྲོག་བྱེད་ཡིན། །རཱ་ཡིལ་གྱིས་ནི་བཟུང་ན་ངེས་བར་ནི། །རིལ་གྱིས་  
  
༄༅། །ཁྱབ་པར་སྐྲངས་པ་ཁོ་ནར་འགྱུར། །གསེར་མདོག་ལུས་དེ་རྒྱུ་བའི་ཚེ་ན་ནི། །འབར་བའི་མེ་ལྕེ་ཆད་པས་འོད་མ་བསྲེག་འོད་མའི་རང་བཞིན་ཡང་ནི་དེས་བསྲེག་ན། །དེ་ཡིས་བཟུང་ན་ཇི་ལྟར་འཚོ་བར་འགྱུར། །རཱ་ཡིལ་ལའི་རང་བཞིན་ནོ།། །།ཆུ་དང་རླུང་མེ་ས་  
ཡི་རང་བཞིན་གྱི། །ཀོ་ཊ་རྣམས་ཀྱི་གང་ཞིག་མཚན་པ་ནི། །གོ་མེད་ས་རྣམས་སུ་ནི་ཤེས་པར་བྱ། །དུག་ཆེན་སྐྲངས་འབུར་ཡང་དག་སྐྱེད་པ་པོ། །ཆུ་ཡི་དཀྱིལ་འཁོར་ཅན་ནི་དུག་འཛིན་གྱིས། །ཟིན་པའི་མཚན་ཉིད་ལུས་ནི་འདྲུལ་བ་ཡིན། །ཚ་དང་འདར་དང་སྐམ་དང་  
སྐྲང་བ་ནི། །རླུང་གི་ལུས་ཅན་གྱིས་ནི་སྐྱེད་པར་བྱེད། །ལུས་ཀུན་གྱི་ནི་སྤུ་ཡི་རྩ་བ་ནས། །སེ་བ་གནག་འདྲའི་བྲག་གི་ཐིགས་པ་འབྱུང། །མེ་ཡིས་རེག་པས་ཀུན་ནས་སྐྱེད་པ་ནི། །ཐོས་དང་གཟུགས་དང་མཐོང་བས་ཉམས་པ་ཡིན། །ས་ཡི་དཀྱིལ་འཁོར་ཅན་གྱིས་སྨས་པ་ན། །  
སྐྲང་དང་ཚ་བའི་རེག་པས་གདུངས་པ་ཡིན། །གཉིད་དང་སྟན་དག་ལ་ནི་སྡང་བར་འགྱུར། །སྐྱེས་བུ་སེམས་ལ་ཟུག་གཟེར་དག་གིས་ཉེན། །ཕུང་པོ་ལ་ནི་མྱུར་དུ་སྣད་གྱུར་པ། །རིང་པོ་ཡི་ནི་རིང་པོར་སྐྲང་པ་སྟེ། །ངེས་པ་ཉིད་དུ་མང་པོས་མང་པོའོ། །ཐལ་བ་དང་ནི་རུས་པ་བཤང་བའམ་  
གཞན་ཡང་ལུས་ལས་གང་ཞིག་བྱུང་བ་ཡིས། །གོ་མེད་ས་རྣམས་ཀྱིས་ནི་མྱུར་ཉིད་དུ། །འགྲོ་བ་རྣམས་ཀྱི་ལུས་ནི་ཉམས་པར་བྱེད། །གང་ཞིག་སྟོབས་ཅན་ཡང་ནི་ལ་ལ་དག་མགོ་མཇུག་ཏུ་ཡང་མེས་མཚན་མེད་པ་དང། །ཡུད་ཙམ་གྱིས་ནི་འཆི་བ་དེ་ཡིས་འཛིན། །དེས་ནི་འགྲོ་  
བ་འཆི་བར་ཐེ་ཚོམ་མེད། །འདིར་ནི་མང་དུ་སྨྲས་པ་ཅི་ཞིག་དགོས། །དེས་ན་སྙིང་པོ་དང་དུ་བླང་བར་བགྱི། །སྔགས་དང་སྨན་དང་སྦྱོར་བ་གང་ཡིན་པ། །ཇི་སྲིད་དབུགས་རྒྱུའི་བར་དུ་བྱ་བ་ཡིན། །དཀྱིལ་འཁོར་ཅན་གྱི་རང་བཞིན་ནོ།། །།གང་ཞིག་དྲན་པའི་དུག་གིས་ཕྱེ་བ་ན། །བྲམ་ཟེ་  
ཡིན་པར་གྱུར་ན་དེ་ནི་དཀར། །དམར་པོ་རྒྱལ་རིགས་སེར་པོ་རྗེའུ་རིགས་ཡིན། །དམངས་རིགས་ནག་པོ་འདི་དེ་རྣམས་ལའོ། །གང་ཞིག་བྱ་རོག་རྐང་འདྲའི་མདུད་པ་དང། །ཕྱེ་ན་རི་མོ་འཁྱོག་པོ་སྣང་བ་ལ། །མི་མཉམ་ཐིག་ལེས་རྣམ་པར་སྤྲས་པ་ནི། །ངེས་པར་ནག་པོ་  
  
།གཞན་དུ་བཅུད་ཀྱིས་ལེན་ནི་བསྒྲུབ་པ་ལ། །བྲམ་ཟེ་འམ་ནི་དེ་བཞིན་རྒྱལ་རིགས་ཀྱིས། །རྗེའུ་རིགས་ཀྱི་ནི་མཛེ་ནད་གཞོམ་པ་ལ། །གསོད་པ་ལ་ནི་དམངས་རིགས་རུང་བར་བྱ། །འདྲེན་པའི་མཚན་ཉིད་དོ། །སྨད་འཚོང་སེམས་ཀྱིས་དོར་  
ཐབས་ཀྱིས་སེམས་བཞིན། །བདག་རྒྱུན་མི་འཆད་རྣལ་འབྱོར་ཡང་དག་འགྲུབ། །མཁས་པས་དེ་བཞིན་རླུང་གི་ཡོན་ཏན་གྱིས། །དུས་ནི་ངེས་པར་ཤེས་པ་ཁོ་ན་ཡིན། །སྲོག་ཆགས་རྣམས་ནི་གང་གིས་འཚོ་བ་དང། །ཁྱད་ཅན་གང་ཞིག་ཉམས་པས་སྲོག་འགྲོའོ། །དོན་དམ་  
ཞིང་བརྩོན་དེ་ལ་སེམས་དང་ནི། །བདག་དང་མཆོག་དང་དེ་ཉིད་དུ་ནི་འདོད། །འཇུག་པའི་རང་བཞིན་སྲོག་ནི་ཁ་བ་ཡི། །འོད་ལ་བརྟེན་པས་གསལ་པོར་སྐྱེད་པར་བྱེད། །བདག་དང་སྐྱེས་བུའི་རང་བཞིན་དེ་ཉིད་ནི། །ཉི་མའི་ཞིང་ལ་བརྟེན་ན་སྡུད་པར་བྱེད། །སྙིང་སྟོབས་རྡུལ་དང་མུན་  
པར་བབས་པ་ན། །དུག་བརྒྱལ་དགེ་དང་ཐེ་ཚོམ་མི་དགེ་ཡི། །སྟོན་པར་བྱེད་དེ་རླུང་གི་དབྱེ་བ་དག། །འཇུག་དང་གནས་དང་འབྱུང་བ་ཉིད་ནའོ། །གཙོ་བོར་ཆོས་སེམས་པ་ན་སྙིང་སྟོབས་ཏེ། །ཡུལ་ལ་ཆགས་ན་དེ་བཞིན་རྡུལ་ལ་སྲོག་རྨོངས་པ་ལ་ཞེན་མུན་པས་འགོག་པ་ཡིས། །  
གསལ་པོར་ཆ་ནི་ཤེས་པར་གྱུར་པ་ཡིན། །འབྱུང་བན་ནི་འབྱུང་བ་ཁོ་ན་སྟེ། །འཇུག་པ་ན་ནི་འཇུག་པ་སྟོན་པར་བྱེད། །རང་གི་གཉུག་མའི་ལུས་ལ་དེ་བཞིན་དུ། །ཀུན་དུ་གྲོང་ཁྱེར་གཞན་ལའང་དེ་བཞིན་ནོ། །ཟླ་བ་དང་ནི་ཉི་མའི་ཞིང་དུ་རླུང། །རྒྱུ་བའི་ཕྱོགས་སུ་ཕོ་ཉ་གནས་ན་ནི། །དུག་  
གིས་བརྒྱལ་བ་དེ་ནི་འཚོ་བར་འགྱུར། །དེ་བཞིན་སྟོང་པའི་ཁྱིམ་ལ་འཆི་བར་འགྱུར། །ཉི་མའི་ཞིང་ལ་རླུང་ནི་གནས་པ་ན། །གསལ་པོར་ཕོ་ཉས་ཐད་ཀར་བལྟས་པ་དང། །སྐྱེས་བུ་རྒྱབ་ནས་འདུག་སྟེ་ཡིན་ན་ནི། །ངེས་པར་ཟླ་བའི་ཁྱིམ་ལ་བཟང་པོར་གཟུང། །དུག་ཞིར་འགྲོ་དང་བྱ་བ་གང་ལ་  
ཡང༑ །ཟླ་བའི་སྲོག་གི་ཟས་འཁྲིག་འཐབ་མོ་ལ། །ཉི་མའི་སྲོག་ནི་མཛེས་སོ་བི་སུ་ལ། །བབ་ན་རྡུལ་གྱིས་ཆར་ནི་གཟུང་བར་བྱ། །གྲུབ་པ་གཞན་དག་གསུངས་པ་གཉིས་ཀ་ཡང། །ཞིང་དུ་སྲོག་གི་རླུང་ནི་ལེགས་པར་གནས། །དབྱེ་བ་རྣམ་པ་བཞིར་ནི་ཡོད་པ་ལ། །དེ་ལ་སེམས་ཅན་ངོ་  
  
༄༅། །མཚར་ཡོད་པ་ལ། །ཁྱབ་དང་སྟེང་འོག་དབུས་སུ་རླུང་དང་ནི། །ཡོན་ཏན་ཞི་དང་ལྷ་ཡི་བདག་པོ་ན། །དོན་མེད་འཁྱམ་དང་འཐབ་དང་འཆི་བ་ནི། །དྲི་ཁུར་དེ་ཡིས་དེ་རྣམས་བྱེད་པ་ཡིན། །སྐོམ་དང་བཀྲེས་དང་སྐྱོ་བ་དག་དང་ནི། །འདོད་པའི་དགོས་པ་ཉམས་པ་རྩེ་གསུམ་གྱི། །  
འགྲོ་བ་རྣམས་ལ་རྒྱལ་བའི་དགེ་བསྐྱེད་པ། །མི་འཆི་མེད་ན་དེ་བྱེད་ཡིན་མ་ཡིན། །གཞན་དོན་བྱེད་ན་དཀའ་བ་མེད་པར་ནི། །བདེར་གནས་བདེ་སྐྱེད་ཡིད་ནི་ཚིམ་པར་བྱེད། །དྲི་མེད་དྲི་ཞིམ་ལ་ནི་མངོན་འདོད་བཞིན། །གཟུགས་བཟང་ལྷ་ཡི་བདག་པོ་དེ་ཡིས་བྱེད། །ཡི་དགས་མི་དང་རིག་འཛིན་  
སྒོ་དང་ནི། །གནོད་སྦྱིན་སྒོ་གང་ལག་པ་གཉིས་ཀྱིས་སྡོམ། །དོན་དམ་ཐིག་ལེ་གང་ཡིན་དེ་དག་ནི། །ཟླ་ཆ་རྩེ་སྤྲོད་དབུས་གནས་མཚོན་པར་བྱེད། །ནག་དང་ལི་ཁྲི་དུང་དང་གསེར་སྦྱངས་མདོག། །དོན་གང་ཡིན་པ་དེ་ནི་ཐོབ་པར་འགྱུར། །གང་དག་བརྗོད་པས་དྲི་ཁུར་རབ་དབྱེ་ལས། །མཉན་པ་  
དེ་དག་རབ་ཏུ་ཐོབ་པར་བྱེད། །མིག་དང་ཁ་སྦྱོར་ཇི་ལྟ་བཞིན་དུ་སྨྲ། །དབུགས་འཇུག་འབྱུང་བ་ཀུན་ནས་མ་ཉམས་ན། །སྙིང་སྟོབས་ལ་ནི་བབ་པའི་མཚན་ཉིད་དེ། །རྣམ་འགྱུར་མེད་པས་འཚོ་བར་འགྱུར་བ་ཡིན། །མིག་གི་སྦུབས་ནི་ཅུང་ཟད་ཕྱེ་བ་དང། །རྨ་ཅན་ཅུང་ཟད་སོ་ཡི་ཕྲེང་བ་  
རྣམས༑ །རྨི་ལམ་བཞིན་དུ་དུག་གི་རེག་པ་ཡིས། །གཡེངས་པས་འགགས་པ་དེ་ནི་རྡུལ་ལ་ཡིན། །རྨ་ཅན་གྱི་ནི་ཁ་གདངས་མིག་ཀྱང་བགྲང། །གསུས་པ་འཇིགས་སུ་རུང་བ་སྤོས་པ་དང། །སེན་མོ་སོ་དང་མིག་རྣམས་མདོག་འགྱུར་བ། །གསར་པོ་ར་ཏི་མི་ཡི་མདོག་གི་ཉལ། །གང་  
དག་ལ་ནི་ལག་པས་དྲངས་ཙམ་གྱིས། །རྩ་ནས་བུད་དོ་མགོ་ལ་སྐྱེས་པའི་དགྲ། །འབྱུང་པོའི་ཕ་ནི་གང་ཡིན་དེ་སོང་ལ། །དེ་ལ་ཐེ་ཚོམ་ཡང་ནི་དགོས་སམ་ཅི། །འཐུངས་པ་དེ་ཡི་མོད་ལ་ལྡོག་བྱེད་དེ། །སྨན་དང་ཆུ་ནི་མིང་དག་གང་ཡིན་ལ། །སྲོག་དེའི་མདུན་དུ་རྒྱུག་པར་བྱེད་པ་སྟེ།།  
གཡོག་འཁོར་གྱི་ནི་སྐྱེས་བུ་ཇི་བཞིན་ནོ། །སོ་རྩའི་བདུད་རྩི་ཞིམ་པོ་མ་ཡིན་དང། །རྣ་བའི་སྒྲ་མེད་མིག་གི་གློག་ཀྱང་མེད། །སྐྱེས་བུ་གང་གི་སྤྱི་བོའི་དུ་བ་ནི། །མི་མཐོང་བ་ནི་དེ་ནས་བསྐྱོད་པ་ཡིན། །ཉིན་མཚན་མཚམས་ཀྱི་རྟགས་ནི་གོ་བྱ་བ། །ཚིགས་པོར་བྱས་ནས་བོར་བ་དེ་ཡི་ནི།།  
  
།རྨན་ཅན་གྱི་ནི་ཟླ་དང་ཉི་མིག་གོ། །ཟླ་དང་ཉི་མའི་མིག་གི་སྙིང་པོར་ནི། །གོ་བུའི་གཟུགས་བརྙན་སྣང་བར་མི་འགྱུར་ཞིང། །སོ་རྩའི་བདུད་རྩི་དག་ནི་མི་འཛག་ན། །ཕུང་པོའི་ཞིང་ལས་རླུང་དེ་བསྐྱོད་པ་ཡིན། །སྣ་ནི་རང་གི་གནས་ནས་  
གཡོགས་པ་དང། །མིག་ནི་མཆིམས་དཀྲུགས་དང་ཤེས་པ་གཡེངས། །ཁ་ཡི་རླུང་ནི་ཆུ་ལ་བབ་པ་དང། །སྣ་སྐད་དུ་ནི་སྨྲ་བ་གང་ཡིན་པའོ། །རླུང་གི་ཡོན་ཏན་གྱི་རབ་ཏུ་དབྱེ་བའོ། །ལུས་ཀྱི་ཆ་ནི་གང་ལ་རྨ་མཐོང་བ། །དེ་འདྲ་དེ་རུ་འཕོ་བར་བྱེད་པ་སྟེ། །མི་བཟད་དུས་ཀྱི་དབང་  
དུ་བྱས་པ་ཡིན། །རྣ་བའི་རྒྱབ་ཏུ་རི་མོ་དམའ་བ་སྣང། །རྨས་པའི་ས་རུ་སྦལ་རྒྱབ་ལྟར་མཐོ་ཡིས། །དུག་གིས་ཟིན་པ་དེ་ནི་མི་འཚོའོ། །ཁྲག་ནི་སྣ་ཚོགས་མདོག་ཏུ་འཛག་བྱེད་ཅིང། །དེ་ནི་བྱ་རོག་རྐང་འདྲའི་གཟུགས་སུ་སྣང། །མགྲིན་པ་འཕོངས་ཚོས་གསང་བ་དང་ནི་  
གནད༑ །མིག་དང་རྣ་བ་ལག་སོར་རྣམས་ཀྱི་རྩེ། །ལྟེ་བ་བཤང་ལམ་ཕྲག་པ་རྐེད་པར་ནི། །ཟིན་པ་བསོད་ནམས་ཀྱིས་ནི་འཚོ་བ་ཡིན། །རྨའི་མཚན་ཉིད་དོ། །གང་གི་ཁྱིམ་གྱི་ཐ་སྙད་མ་ཧེ་དང། །བོང་བུ་དང་ནི་རྔ་མོ་ཞོན་པ་ཡི། །ཕོ་ཉ་ལྟས་ངན་ཡིན་ཞེས་སུ་ཞིག་སྨྲ། །སུ་ལའང་དེ་  
ཡིས་ལྟས་ངན་བསྐྱེད་མ་ཡིན། །ལྟས་ངན་བདེན་པར་བརྗོད་པ་འདི་དག་སྟེ། །ཡུན་རིངས་ཤུགས་ནི་འབྱིན་པར་བྱེད་པ་དང། །དེ་བཞིན་དུ་ནི་རྡུལ་དག་བྱུང་བ་དང། །ཕོ་ཉ་རིགས་གཞན་དག་ནི་ཡིན་པ་དག་ཕལ་ཆེར་བསྔགས་པ་མ་ཡིན་ཁོ་ན་སྟེ། །ཡན་ལག་ཉམས་དང་ཐོད་པ་ཅན་  
གྱི་གཟུགས། །གོས་ནག་ངུར་སྨྲིག་གྱོན་པ་ཉེ་བར་ན། །ཕོ་ཉའི་མགོ་ལ་མར་ནག་བྱུགས་པའམ། །ཡིན་ན་རྡུལ་གྱི་སྐབས་ལ་བབས་པ་ཡིན། །རྐང་པ་གཡས་བརྐྱང་པ་ན་འཚོ་བ་སྟེ། །ཕལ་ཆེར་བུད་མེད་ལ་ནི་མཚོན་པའོ། །རྐང་པ་གཡོན་པ་བརྐྱང་བས་སྐྱེས་པ་དག། །སྲོག་  
ནི་འགྲོ་བ་ཡིན་པར་མཚོན་པ་ཡིན། །རྗེས་ཀྱི་དབྱངས་མེད་དེ་དང་སྦྱར་བའམ། །ཡི་གེ་ཕན་ཚུན་སྦྱར་དང་དང་པོ་ཀ། །དྲིས་ཚེ་ཉོན་མོངས་ཚིག་ནི་བརྗོད་པ་ན། །རྨ་ཅན་དེ་ནི་ཐེ་ཚོམ་མེད་པར་འཆི། །ཉི་མས་རང་གི་གནས་ཞིག་བསྲེགས་ནས་ནི། །འོད་ཟེར་རྣོན་པོས་བསྲེག་བཞིན་པ་ཡིས་  
  
༄༅། །གནས༑ །དེ་བཞིན་མདུན་ན་མོ་ལ་དུད་པར་འཐུལ། །ལྟག་མ་རྣམས་ནི་དགེ་བའི་རྣམ་པ་ཡིན། །དགོས་པ་ལ་ནི་འགྲོ་ཆེད་ཉམས་པ་དང། །ཉམས་བཞིན་པ་དང་ཉམས་པར་འགྱུར་བ་ཡི། །ཕྱོགས་གསུམ་མ་ཡིན་ཕྱོགས་གཞན་རྣམས་སུ་འགྲུབ། །སྦྲིད་པ་བྱ་རོག་ཀཱ་རཱ་  
ཡི་དང་ཅེ་སྦྱང་གཉིས། །ཟངས་དུང་ལ་སོགས་སྒྲ་ཡི་དུས་དང་འཛོམ་པ་ན། །ཉོན་མོངས་སྲོག་ནི་འགྲོ་ཚེ་ཕྱོགས་ནས་སྒྲོགས། །དྲི་ཁུར་རྗེས་འབྲང་རྟོག་མཁས་ཕོ་ཉ་ཡི། །གཉིས་ནི་བཟང་ངན་དགེ་དང་མི་དགེ་དག་དུག་འཇོམས་ཐེ་ཚོམ་ཉོན་མོངས་འགྲོ་བ་ཡི། །བདེན་པ་འདི་ནི་ངེས་པར་མཁྱེན་པ་  
ཡིན༑ །ཕོ་ཉའི་མཚན་ཉིད་དོ། །མ་མོའི་ཁྱིམ་མམ་པདྨ་ཅན་གྱི་མཚོ། །ཤིང་འཛེག་ཕུག་པ་གྲོག་མཁར་དག་ནས་སམ། །ཁང་རུལ་དུར་ཁྲོད་ཀྱི་ནི་ལྟོ་འཕྱེ་རྣམས། །ཆུའམ་བཞི་མདོ་ཡི་ནི་གདུག་པ་ཅན། །དྲག་པོའི་གཟའ་ལ་ལྟོ་འཕྱེའི་དུག་གིས་ནི། །འཛིན་ན་བྮིའམ་བཅུ་བཞི་  
ཡིན་ན་འཇིག། །དེ་བཞིན་ཆ་ནི་རབ་ཉམས་གནམ་སྟོང་དང། །ཚེས་བརྒྱད་ལ་ནི་བབས་པར་གྱུར་ནའོ། །ཀརྟི་ཀ་དང་མརྒྷ་ཨ་ཏྲ་དང། །བཱ་ར་ཎི་དང་མའུ་ལ་བི་སཱ་ཁ། །སླེ་ཤ་འཕུར་གསུམ་གལ་ཏེ་ཚེས་དང་གཟའ། །རྒྱུ་སྐར་ལ་ཟིན་ངེས་པར་བརླག་པར་འགྱུར། །བད་མཁྲིས་རླུང་ནི་གཙོ་བོ་མི་  
དང་ནི། །ལྟོ་འཕྱེའི་ཁམས་ནི་འདྲ་བར་གྱུར་པ་ན། །དེ་ལྟར་ཤེས་ན་ཆོས་མི་མཐུན་པ་དང། །ཆོས་མཐུན་པ་ཡི་དཀའ་བ་མེད་ལའང་ཡོད། །གནས་དང་ཚེས་གྲངས་དང་གཟའ་དང་རྒྱུ་སྐར་དང་ཆོས་མཐུན་པ་དང་མི་མཐུན་པའོ། །ཉིན་མཚན་ཐུན་ཕྱེད་དག་ལ་ཀླུ་རྣམས་ནི། །གཟའ་ཡི་དབང་  
གྱུར་དག་ནི་ལོངས་སྤྱོད་དེ། །ཉིན་མོ་གང་ལ་དེ་ཡི་དུས་ཉིད་དེ། །མཚན་མོ་སྒོ་ནི་རྣམ་པ་གཞན་དུ་འགྱུར། །འབྱུང་པོ་ཕྱོགས་དུས་མེ་དང་རི་བོ་དང། །དུས་དང་ཐར་པ་ཉིན་མོའི་དུས་སུ་བསྒྲེང། །རོ་དུས་མིག་དང་ཐུབ་པ་དང་ནི་མདའ། །མེ་དང་ཟླ་བ་མཚན་མོ་དག་ཏུ་ཤེས། །སྤེན་པའི་དུས་  
ཕྱེད་སྔ་མ་བླ་མ་ཡི། །དང་པོ་འདས་པར་དགོས་པའི་ས་ཡིན་ཏེ། །ཉིན་མཚན་འཕོ་བའི་མཚམས་ནི་གང་ཡིན་པ། །བཅུ་དྲུག་པོ་དེ་རིགས་ལྡན་དུས་ཡིན་ནོ། །གཉུག་མའི་ལུས་ལ་ལྟ་ན་ཉི་ཟླ་སྟེ། །ལག་པ་རྣ་བ་ལ་རེག་ས་སྐྱེས་ཡིན། །སྣ་ལ་ལག་པས་རེག་ན་གཟའ་ལག་གོ། །མགྲིན་པ་ལ་རེག་ལྷའི་  
  
།དབུགས་ནི་དྲུག་ཏུ་འབྱིན་ན་པ་བ་སངས། །དགོད་བན་ཡང་སྦེན་པ་རུ་ནི་ཤེས། །ས་ལ་ལྟ་ན་སྒྲ་གཅན་ཉིད་ཡིན་ནོ། །དུས་དང་དགོས་པའི་དབྱེ་བ་དང་རགས་པ་དང་སྟོང་པ་སྟེ། དུག་ཟིན་གྱི་མཚོན་བྱེད་དོ། །ཉི་ཟླ་ས་སྲས་གཟའ་ལག་ཕུར་བུ་དང། །པ་བ་སངས་དང་སྤེན་པས་བསྐྱེད་པ་  
ན༑ །ཚོགས་མིག་རྒྱ་མཚོ་རོ་དང་བཅུ་དྲུག་དང། །སུམ་ཅུ་གཉིས་དང་ལྔ་བཅུ་ཐམ་པ་སྟེ། །འགྲོ་བས་རང་དབང་ཅན་གྱི་ལྟོ་འཕྱེའོ། །ཐེ་ཚོམ་མེད་པ་དེ་ཡང་ཤེས་པར་བྱ། །དགོས་པ་དང་ནི་བཅས་པའི་དུག་དག་ཀྱང། །སྟོང་དང་སྟོང་པ་མ་ཡིན་དབུས་སུ་ཡང། །སྲོག་རྡུལ་སྙིང་གི་དབུས་སུ་དལ་བ་ཡིས་  
རྣམ་པར་གསལ་བ་ཡིས་ནི་ལེགས་གནས་ན། །གནས་ན་གནས་པས་དེ་མ་ཐག་ཏུ་ནི། །ཡུན་རིང་བརྒྱལ་བ་ལ་ཡང་མཚོན་པར་བྱ། །གཉིས་པའི་ཕྱོགས་རྩ་བསྟན་པའོ། །སྤྱི་བོ་དག་ནི་ནག་པོ་རླུང་ཡིན་ཏེ། །མགྲིན་པ་ལྟེ་བར་མེ་ཡི་འབར་བས་དཀྲིགས། །དེ་ནས་དབང་ཆེན་སོར་མོ་མཁའ་ལྡིང་གི། །  
པུས་མོ་ནས་བརྩམས་ཆུ་ནི་དཀར་པོ་ཡིན། །བརྒྱ་བྱིན་གྱིས་ནི་བདུད་རྩི་ཕྲོགས་ནས་ཀྱང། །རྡོ་རྗེའི་མཚོན་ཆས་དགྲ་མེད་དགའ་བ་ཡིས། །མཁའ་ལྡིང་དགྲ་ནི་རེང་པར་འགྱུར་བ་དང། །ཡིད་འཕྲོག་ཐོབ་པ་དེ་ནི་རྒྱལ་གྱུར་ཅིག། །གར་གྱི་དཔལ་བརྗིད་གཤོག་པས་བསྐྱོད་པ་ཡི། །རླུང་གི་རིགས་ཀྱི་རི་རྣམས་  
བསྐྱོད་བྱེད་པ། །མཁའ་ལྡིང་དུ་ནི་ཡོངས་སུ་བསྒོམ་བྱ་སྟེ། །མ་ལུས་དུག་རྣམས་ཞི་དོན་གཉེར་བས་སོ། །རླུང་དུ་བསྟན་པས་སེམས་ནི་ཕུར་བུས་འདེབས། །འབར་བ་ཡིས་ནི་སྤེལ་བར་བྱེད་པ་ཡིན། །བརྒྱ་བྱིན་གྱིས་ནི་གསལ་པོར་རེངས་པར་བྱེད། །ཆུ་ཟིལ་འབབ་པས་དུག་ནི་བརླག་པར་བྱེད།།  
མཁའ་ལྡིང་བྱེ་བྲག་རེ་རེ་ཡིས་ཀྱང་ནི། །སེལ་ལ་ངེས་པར་བསྒོམ་པ་དང་ལྡན་ན། །བི་མེད་ང་ཡིས་བཞིན་གནས་སུ་ན། །མ་ལུས་དུག་ནི་ཚར་གཅོད་བྱེད་པ་ཡིན། །ཨ་སྟི་བི་ཥཾ་བརྗོད་ན་དུག་ཡོད་དེ། །ན་ཨ་སྟི་བི་ཥཾ་ས་སྟེངས་ཀུན་ན་མེད། །བསོད་ནམས་ཡང་དག་བསགས་ལ་མཆོག་གི་ནི། །དེ་ཉིད་  
འདི་དེ་སྐྱེ་བ་ཁོ་ནར་འགྱུར། །ལྟ་བྱེད་མིག་གསུམ་འབར་བས་བསྟན་པ་ཡི། །དུག་མཆོག་ཐལ་བ་རུ་ནི་བརླག་ནས་ཀྱང། །ལ་ལ་དག་ལ་གལ་ཏེ་འདི་སྐད་དུ། །མགྲིན་སྔོན་ཁྱོད་བརྗོད་བྱིན་པར་གྱུར་ན་ནི། །སྐྱེས་བུ་དེ་ཡི་ལུས་ལ་ཇི་སྲིད་ནི། །འཚོ་བའི་བར་དུ་དུག་ནི་མི་འཕོ་སྟེ། །རི་བོང་མགོ་  
  
༄༅། །ལ་རྭ་ནི་སྐྱེ་བདག། །ནམ་དུ་ཡང་ནི་སྲིད་པར་འགྱུར་རམ་ཅི། །གལ་ཏེ་འཕྲོག་བྱེད་ཁ་སྣ་བཀག་གོ་མྱུར་བར་ནི། །དགའ་བའི་མཐར་ཞུགས་སྲོག་ལུང་འགྲོ་བཞིན་པ། །རེ་ཞིག་གསལ་བར་འགུལ་བར་གྱུར་ན་ནི། །རྨས་པ་དེ་ནི་འཚོ་བར་ཤེས་པར་བྱ། །འབྱུང་  
བའི་རླུང་ནི་ནང་དུ་རྔུབས་ནས་སུ། །འཕྲོག་བྱེད་ཀྱི་ནི་ཁ་དྲུང་ཇི་བཞིན་ལྟ། །སྐྱེ་བོའི་དགྲ་ནི་དབེན་པའི་གནས་སུ་ནི། །སྦས་པའི་ཡུལ་ལ་ཡང་ནི་ཤེས་པར་བྱ། །ཐེ་ཚོམ་མམ་ནི་དགེ་དང་མི་དགེ་བ། །འདྲི་མི་འདྲ་ལྷག་དུག་གིས་བརྒྱལ་བ་ལ། །ཕྱིས་ན་ཕོ་ཉའི་གོས་ནི་ཕྲོགས་བྱེད་ནི། །  
ཁྲུ་ཡིས་བཅལ་བ་ལ་ནི་སྣང་བར་འགྱུར། །མཁའ་ལྡིང་གཤོག་ཚོགས་གར་དང་ལྡན་པ་ཡིས། །ཀླུ་གཟུགས་དེ་ལ་རྣམ་པར་གནོན་པ་ན། །དེ་ལྟར་གང་གསོན་སྐད་ཅིག་ཙམ་གྱིས་ནི། །གསལ་པོར་སྨྲ་བ་དང་ནི་བསྐྱོད་པར་འགྱུར། །ཁ་དང་སྣ་རླུང་རྒྱུ་བ་བཀག་ནས་ནི། །སྐད་ཅིག་ཙམ་གྱིས་དེ་ནི་ཁྱད་པར་དུ། །  
གདེངས་ཀ་ཅན་གྱིས་བཟུང་ནས་བརྒྱལ་བ་ནི། །ངེས་པ་ཉིད་དུ་ཚོར་བ་དང་བཅས་འགྱུར། །དུག་འཇོམས་བྱེད་པ་པདྨ་རྒྱས་པར་དང། །སྲོག་གི་རླུང་གིས་ཀྱང་ནི་བྱེད་པ་སྟེ། །ཡང་དག་འགག་པའི་འགྲོ་བའི་སྙིང་པོ་ནི། །སློབ་དཔོན་གྱིས་ནི་སྒོམ་པར་བྱེད་པ་ཡིན། །དུག་གི་སྐྱོན་ནི་མེད་པ་ཁོ་ནར་ཡང།།  
གང་དག་གིས་ནི་རྒྱུ་མཚན་འགའ་ཞིག་གིས། །བརྒྱལ་བར་བྱས་ལ་མཁས་པས་སེན་མཚམས་སུ། །སེན་མོ་ཡིས་ནི་སོང་བར་བྱེད་པ་ཡིན། །དུག་ཟིན་གྱིས་ནི་བསོད་ནམས་སྦྱོར་བ་ཡི། །གང་ལ་ཐིག་ལེ་དཀར་པོ་བྱུང་གྱུར་ན། །དེ་ལ་གང་དང་གང་གིས་བརྗོད་བྱས་པ། །དེ་དང་དེ་  
ནི་སྔགས་སུ་འགྱུར་པ་ཡིན། །ལུས་ཀྱི་ཡན་ལག་དག་ནི་དཀར་པོ་ལ། །གང་གི་གནས་དེར་མེ་ནི་འབར་བ་དག་དྲག་པོ་ཡི་ནི་རླུང་གིས་བསྐྱོད་པ་ན། །རྨས་པ་དེ་མ་ཐག་ཏུ་འགྱེལ་བར་འགྱུར། །ལྷག་མ་ནོར་བུའི་གདེངས་ཀའི་འདབ་མའི་རྩར། །སྲེད་མེད་བུ་བཞིན་རྨ་ཅན་བདེ་བར་ཉལ།།  
འོ་མའི་མཚོ་ཡི་བདུད་རྩི་དཀར་པོ་ཡིས། །བསྒོས་པས་དུག་ནི་འཇོམས་པར་འགྱུར་བ་ཡིན། །གང་གི་ལུས་ནི་དཀར་པོར་སྒྱུར་བྱེད་པའི། །ཐིག་ལེ་དཀར་པོ་དག་ནི་ལྟ་བྱེད་ན། །སྟོང་པ་དེ་ཡི་དུག་ནི་སྟོང་པར་ནི། །བསྒོམ་པས་ཀྱང་ནི་ཞི་བར་ཤེས་པར་བྱ། །འཕྲོག་བྱེད་མིག་གི་མེ་ནི་འབར་བ་དག་རང་གིས་  
  
།རབ་ཏུ་འབར་བས་རྨ་ནི་རྙིང་པ་ལ། །ཡུད་ཙམ་གྱིས་ནི་དེ་ལ་རྒྱས་པར་བསྐྱེད། །རིགས་ལྡན་ནོར་གྱིས་འབྱོར་དང་ཡོན་ཏན་ཅན། །དཀའ་ཐུབ་སྙིང་སྟོབས་ཅན་དང་རྒན་པོ་དང། །བུད་མེད་མངལ་ནི་རབ་ཏུ་རྒྱས་པ་དང། །བྲམ་ཟེ་དང་ནི་བྱིས་ལ་བསྐྱེད་མི་བྱ། །མཁའ་  
ལྡིང་སེར་པོས་དུག་ཟིན་དག་ལ་ནི། །ཐིག་ལེ་ཡིས་ནི་གལ་ཏེ་མནན་པ་དང། །བུམ་པ་ཅན་གྱི་ཉིན་ཞག་མང་པོར་ཡང། །རི་རབ་ཀྱིས་ནི་མནན་བཞིན་གཡོ་བ་མེད། །དུག་གིས་ཟིན་པ་ནོར་རྒྱས་དཀར་པོ་ཡིས། །མཇུག་མས་མགུལ་བར་བཅིངས་ཏེ་མི་ལྷུང་བ། །དེ་ཡི་མགོ་ལས་  
གལ་ཏེ་བཟུང་ན་ནི། །ཤང་ཤང་ནམ་མཁའ་ལ་ནི་འགྲོ་ན་ཡང། །ཟླ་བའི་ཞིང་དུ་སོན་པའི་ནུས་པ་ནི། །སྙིང་གའི་པདྨ་ཕུག་ནས་པད་སྐུད་འདྲའི། །འཛག་པ་གང་ལ་ཟག་མེད་བལྟས་ནས་ནི། །དེ་ཡི་ལུས་ལ་དུག་ནི་གང་ལ་སྟེ། །གང་ཕྱིར་ག་མའི་ལུས་ལས་ནུས་པ་ནི། །  
འཛགས་པ་ཡིས་ནི་རྒྱང་རིང་གནས་པ་ཡིས། །མ་ལུས་དུག་ཀྱང་ཕིག་ནས་ངེས་པར་ནི། །ཞི་བར་བྱེད་པ་ཁོ་ན་ཡིན་པའོ། །སྦྱོར་བའོ།། །།འདབ་མ་དཀར་པོ་རབ་རྒྱས་རབ་འཛག་པའི། །ཁ་བའི་འོད་འདྲ་ཆུ་ཤེལ་ནོར་བུའི་གཟུགས། །མི་བཟད་དུག་ཀྱང་དང་པོའི་དབྱངས་  
ཀྱིས་ནི། །བསྒོམས་པས་ཡང་དང་ཡང་དུ་འཇོམས་པར་བྱེད་པ་ཡིན། །ལག་པ་གཡོན་དུ་དབང་ཕྱུག་སྤྱི་བོའི་རྒྱན། །དབུས་གནས་དྲུག་པ་ལ་ནི་ཐིག་ལེས་བརྒྱན། །དབྱངས་ནི་དུག་རྣམས་སྡུད་པར་བྱེད་པ་སྟེ། །འཕྲོག་བྱེད་དཀར་པོའི་ཁུ་ཚུར་བཅངས་པས་སོ། །ས་འོག་སྤྱི་བོར་ཟླ་བའི་དུམ་  
བུ་ནི༑ །ཐིག་ལེ་དང་བཅས་སྐྲ་རིས་སྤྱི་ནག་སྟོང། །ཨུ་ཡིག་གི་ནི་དབྱངས་ལ་ཞོན་པ་སྟེ། །འཕྲོག་བྱེད་དཀར་པོ་དུག་མཐར་བྱེད་པ་ཡིན། །སྤོང་བ་དང་ནི་གོས་དག་འཕྲོག་པ་དང། །དུག་བཅིངས་ཆོ་ལོ་སྟོན་མོ་ས་ཡི་འོག༑ །ཇི་ལྟར་ངེས་པར་བསྒོམས་པས་བྱེད་པ་ན། །དེ་ལྟར་དགོད་པ་ཡང་ནི་  
ཤེས་པར་གྱིས། །འགྲོ་བ་དུག་གིས་བརྒྱལ་བ་དག་ལ་ཡང། །སྙིང་གར་ཡང་ནི་མགོ་མེད་དཀར་པོ་སྟེ། །གཞན་དག་ཀྱང་ནི་བརྒྱལ་བར་བྱེད་པ་ན། །དྲག་པོའི་རླུང་གིས་བསྐྱོད་མེ་འབར་བས་སོ། །ས་འོག་གོས་གནས་རླུང་གིས་དྲངས་པ་ན། །སྐད་ཅིག་གིས་ནི་ཕྱེད་ཙམ་གྱིས་ཀྱང་ནི། །མྱུར་དུ་ཁྲོས་ན་  
  
༄༅། །འཕྲོག་པ་དེ་ལ་ནི། །གཏིང་བཞིན་འབྲངས་ནས་འདེད་པར་བྱེད་པ་ཡིན། །ཉོན་མོངས་སྙིང་གར་ཆུད་པའི་མི་ཤིགས་པས། །བཀུག་བའི་དུག་གི་གོང་བུ་ནག་པོ་ནི། །ཀུམ་པ་དཀར་བཅས་གོས་ནི་བཅིངས་པ་ཡིས། །ཉིན་ཞག་མང་པོར་ཡང་ནི་གཡོ་བ་མེད། །ཚེས་བཞི་སྤྲིན་ནག་  
ལྷ་ཡི་བླ་མ་དང། །ཟླ་ཉི་པ་བ་སངས་ནི་ཆོལ་ཤིང་སྟེ། །རྩིས་ཀྱི་རི་མོ་གློག་ནི་འགྱུར་བ་དང། །གང་པོར་ཆོ་ལོར་སྐར་མའི་ཚོགས་སུ་སྟེ། །ཆོས་སྐུར་ལག་པ་དབང་ཕྱུག་བཞིན་པའི་མིག་ཆོ་ལོ་མཁན་པོ་གཉིས་སྐྱེས་མཆོག་གི་ཚོགས། །དུག་ཟིན་དུག་ལས་ཡོངས་སུ་ཐར་ནས་ནི། །ཆོལ་རེས་ལ་ནེ་ལག་  
ནས་ཡོངས་སུ་འཛིན། །དེ་ཡིས་དུག་གིས་བཟུང་བའི་སྐྱེས་བུ་ནི། །རྣམ་པར་དག་པས་སྐད་ཅིག་ཁྱད་པར་འཕགས། །བཟའ་བ་ཟོས་པའི་ལྷག་མའི་དུས་སུ་ནི། །ཆུ་སྣོད་བཟུང་ནས་ཆུ་ནི་སྟེར་བར་བྱེད། །གང་ཞིག་མཐོང་དང་ཐོས་དང་གང་ཞིག་ནི། །ཉམས་སུ་མྱོང་བའང་ཡུལ་བྱས་སྤྱོད་  
པ་ནི༑ །དེ་ཀུན་སེམས་ཀྱིས་བྱེད་དོ་གུས་པར་གྱིས། །སྲིད་པའི་དངོས་པོ་མེད་པ་འབྱུང་བ་ཡིས། །དེ་བཞིན་དུ་ནི་ན་ར་ཡས་སྨྲས་པ། །ནུས་པ་གང་གིས་མྱུར་དུ་ཐར་སྐྱེད་དང། །དེས་ནི་དུག་དང་འབྱུང་པོ་འཇོམས་བྱེད་དེ། །ཟླ་བ་དང་ནི་ཉི་མར་ཞུགས་པ་ནའོ། །འདུས་པའི་སྐྱེ་བོ་  
ཁ་ཡི་སྦུབས་ནས་ནི། །ནུས་པ་བ་མོ་ལྟ་བུ་བབ་པ་ཡིས། །དགོད་པའི་སྒྲ་ཡིས་དུག་དག་མྱུར་དུ་ནི། །འཇོམས་པར་བྱེད་དེ་བསྒོམས་པ་བྱས་པས་སོ། །དུག་ཟིན་སྨྲ་བས་གལ་ཏེ་ཡོད་པ་ན། །རྒྱང་རིང་ན་ཡང་དུག་ནི་མྱུར་དུ་སྡུད། །སྙིང་གར་ངང་བ་དཀར་པོ་བསྒོམ་པ་ནི། །བདུད་རྩིའི་  
སྙིང་པོས་ཡོངས་སུ་རྒྱས་པའོ། །བརྟན་པའི་དུག་ནི་ཁུར་བུ་སྟོང་ཕྲག་ཀྱང། །རླུང་གིས་བསྡུས་པས་དུག་མེད་པར་ནི་བྱེད། །ངང་པའི་བདུང་རྩི་འབབ་པར་གྱུར་པ་ནི། །ཟླ་བའི་ཞིང་ནས་བྱུང་བས་དེར་འགྱུར་རོ། །ལྟོ་བ་སྤྱི་བོ་སྤྱི་གཙུག་གོ་ཆ་ནི། །མིག་དང་ལག་པ་ལག་སོར་སྒྲ་  
ལྡན་པས། །རེ་རེ་བོར་བའི་རིང་པོ་ཚེག་དྲག་ཀྱང། །དྲུག་པོ་ཡང་ནི་བླང་བར་བྱ་བ་ཡིན། །ཉི་མའི་གྲངས་ཀྱི་དབྱངས་ནི་སྦྱར་བྱ་སྟེ། །ས་མཆོག་སྲིད་པ་དམིགས་པ་མེད་པས་འགོད། །དེ་ནི་དྲག་པོ་དང་མཉམ་ཚིག་བཙན་ཞིང། །དུག་འཇོམས་མི་བྱེད་པ་ནི་མ་ཡིན་ནོ། །ས་མཆོག་ར་ལ་བསྐྱོན་པ་གུག་རིངས་དང་  
  
།མར་གྱི་ཉིང་ཁུས་མཛེས་པ་བསྒོམས་ནས་ནི། །གོ་ནས་ཡི་དུག་ནི་སེལ་བར་བྱེད། །གང་ཞིག་འབུམ་ཕྲག་བདུན་ནི་བཟླས་པ་ཡིས། །བི་ཎ་ཡ་ཡི་བུ་བཞིན་སྦྲུལ་དུག་བཟོད། །མི་བཟློག་སྙན་དངགས་མཁན་གྱི་རྒྱལ་པོར་ནི། །དབྱངས་ཅན་གྱི་ནི་  
ནུས་པ་བསྒོམ་པ་ནའོ། །དེ་ཉིད་ཚེག་དྲག་དང་བཅས་འཆར་ཀ་ཡི། །འོད་ཀྱིས་དཀྲིགས་པའི་སྐྱེས་བུ་གང་ཞིག་གིས། །སྒོམ་པར་བྱེད་ན་དུག་དང་མཁའ་འགྲོ་མ། །གདེངས་ཀ་ཅན་ཡང་ཁྲོ་ཞིང་འཁྲུགས་པར་བྱེད། །སྙིང་ལ་བསྒོམས་པ་ཡིས་ནི་འགུགས་པ་སྟེ། །དབྲལ་བའི་མཐིལ་  
དུ་གནས་པ་དབང་དུ་སྡུད། །ཡན་ལག་མཆོག་ལ་བཙུད་པས་ཆང་གི་རྒྱུན། །ཛུ་བ་ཏི་ལ་འབབ་པ་ཁོ་ནར་འགྱུར། །ཁ་ཡི་སྦུབས་སུ་འབར་བས་དཀྲིགས་པ་ཡི། །སུམ་སྡོམ་རབ་ཏུ་འབར་བས་དུག་བརྒྱལ་བ། །འཆི་བའམ་ནི་འཚོ་བ་ཡང་ནི་རུང། །བདེ་བར་གསལ་པོ་ཉིད་དུ་དེ་ཡིས་སྨྲ། །དེ་ཉིད་དྷ་ཡི་  
ནང་དུ་ཆུང་གྱུར་ཅིང། །པདྨའི་ལྟེ་བར་གནས་པ་བསྒོམས་ན་ནི། །བདུད་རྩིའི་ཟིལ་བ་དལ་འབབ་ཚེག་དྲག་བཅས། །དུག་འཇོམས་པ་ཡི་ས་བོན་ཉིད་ཡིན་ནོ། །དེ་ཉིད་མེ་ཡི་ནང་དུ་བཞག་ནས་ནི། །ཉི་མ་འཆར་ཀའི་འོད་འདྲས་མངོན་གསལ་དཀྲིགས། །ངེས་པར་དུག་སེལ་རིམས་དང་འབྱུང་པོ་དང། །དུག་  
གི་ཁྱད་པར་ཡང་ནི་སེལ་བར་བྱེད། །ཀཥ་སྦྱར་བ་དཀར་པོ་ཐིག་ལེར་བཅས། །རི་དགས་མཚན་མའི་དབུས་སུ་ཆུད་པ་ནི། །སྙིང་ལ་ཆུད་པར་བྱས་པས་དུག་རྣམས་ནི། མྱུར་དུ་འཇོམས་པར་བྱེད་པ་ཁོ་ན་ཡིན། །དབྱངས་ཡིག་ཨཱུ་རིང་ཡང་དག་ལྡན་པ་ཡི། །ཡི་གེ་དེ་ཉིད་མི་ཡི་སེང་གེའི་སྟེང། །འཇིགས་དང་སྒྲ་  
དང་སྡིག་དང་དུག་དང་ནི། །འབྱུང་པོ་ནད་དང་དབུལ་པོ་བརླག་པར་བྱེད། །ཡི་གེ་ཧཱུཾ་ཕཊ་མེ་ཡི་རང་བཞིན་ཅན། །འབར་བའི་ཕྲེང་བས་དཀྲིགས་པས་གསལ་བྱས་པ། །གང་གིས་མགྲིན་པར་བྲིས་པ་ཡིན་ན་ནི། །དེ་ཡིས་གསལ་པོར་དོན་གྲུབ་བྱེད་པར་འགྱུར། །ལ་ཡིག་མཆོག་ནི་ཟླུམ་པོའི་ཐིག་ལེར་བཅས། །  
གོས་གནས་བདུད་རྩི་དཀར་པོ་རྒྱུན་འཛག་པ། །དུག་གིས་ཟིན་ལ་བྱབ་ཏུ་བཅུག་ན་ནི། །ངེས་པར་དུག་ནི་འཇོམས་པར་བྱེད་པ་ཡིན། །དྲི་ཁུར་ནག་པོའི་དབུས་ཆུད་ཐ་ཡིག་ནི། །སྔགས་འདིས་དུག་ཟིན་ལ་ནི་བྱིན་བརླབས་ན། །བསྐྱོད་དང་སྨྲ་དང་གཟེར་བའི་སྒྲ་དང་ནི། །ལངས་ནས་ཀུན་དུ་ལྟ་བར་ཐེ་ཚོམ། །  
  
༄༅། །མེད༑ །གསུམ་པ་ཉེ་བར་བསྟན་པའོ།། །།ཛྷཾ་ཀཱ་རི་ཎི་ཀུ་རུ་ཀུལླེ་དང། །བེ་རུཎྞ་དང་གསེར་རི་ས་བོན་དག་གང་དུ་དུག་གིས་བརྒྱལ་ལ་བྱེད་པ་ཡི། །དབྱེ་བ་དེར་ནི་ལེགས་པར་མཉན་པར་གྱིས། །སདྡོ་བཱ་མ་གྷོ་ར་དེ་སྐྱེས་བུ། །ལྔ་པ་དེ་རུ་ཡཱ་ནི་དབང་ལྡན་དུ། །དཀར་སེར་དམར་ལྗང་  
ནམ་མཁའ་སོར་མོར་གནས། །རྒན་ལྕུགས་གུང་མོ་གསུམ་ལ་ཛྷཾ་ཀཱ་རི། །ཡི་གེ་རྣམ་པར་སྤྲས་པ་དག་ཡིན་ནོ། །བཞི་པ་ལྷ་ནི་ཎི་ཡིག་ཅེས་བྱ་བ། །མིང་མེད་ལ་ནི་གནས་པ་ཉིད་ཡིན་ནོ། །མཁར་གནས་དྷ་དང་ཝ་སྦྱར་ཐིག་ལེར་བཅས། །དུག་ཟིན་མིང་ཡིག་དང་པོར་བར་དུ་སྟེ། །རྒན་པོའི་སྔགས་དང་སྦྱར་བ་  
དག་གིས་ནི། །དབང་ལྡན་དེ་ནི་མཉེས་ན་མ་ལུས་པའི། །དུག་ནི་དེ་ཡི་མོད་ལ་ཞི་བར་འགྱུར། །དེ་ཡི་སྐྱེས་བུ་དང་ནི་སྦྱར་བ་ན། །འབྱུང་པོའི་གནོད་པ་ཡོད་ན་མངོན་གསལ་འགྱུར། །འཇིགས་པའི་གྷོ་རི་དང་ནི་སྦྱར་བ་ན། །དགྲ་སྦྲུལ་དམན་པ་ཡང་ནི་མོད་ལ་བསྐྱོད། །གཡོན་པ་མནན་པས་  
རེངས་པ་ཕོངས་པ་དང། །དགྲ་དང་ངག་དང་དུག་དང་དཔུང་དག་གོ། །ལུག་གཡོན་ཟླ་བའི་དབུས་གནས་ཐ་ཡིག་ཆུད། །ཛྷཾ་མཉེས་དཀར་པོ་འཛག་པར་བྱས་ནས་ནི། །འོད་དང་ཆ་ཀུན་རྫོགས་པ་དེ་ཡིས་ནི། །དུག་དང་ལུ་བ་རིམས་འབྲས་མཁའ་འགྲོ་མ། །གདོན་དང་འབྱུང་པོའི་གནོད་དང་ཚ་བ་དང་  
ངེས་པར་ཞི་བྱེད་ཡོངས་སུ་བཟླས་པའི་ཆུས། །སྔགས་པས་འགྲོ་བ་རྣམས་ལ་དེ་བྱེད་དོ། །ཁ་ལ་ཛྷཾ་ཡིག་ལྐོག་མར་ཀཱ་ཡིན་ནོ། །ལྟེ་བར་རི་ཡིག་གསང་ནི་རྐང་གཉིས་དཧྭཾ། །མདའ་དང་ཉུངས་ཀར་རྨ་བྱའི་སྒྲོ་སོགས་ཀྱིས། །འབྱུང་པོ་ལ་སོགས་གནོད་པ་འཇོམས་བྱེད་དེ། །དུང་སོགས་སྒྲ་ལའང་  
ལན་བདུན་བཟླས་པས་སོ། །འབུམ་བཟླས་སྦྱིན་སྲེག་ཁྲི་ཡིས་མཆོད་གཏང་དང། །ཙན་ཏིས་ཨོཾ་ཁི་ལ་ལ་ཀུ་ཡིན་ཏེ། །རུ་ནི་ལྐོག་མར་ཀུ་ནི་ནུ་བྲག་ཏུ། །ལླེ་ནི་གསང་བར་རྐང་གཉིས་སཱ་ཧཱའོ། །སྟོང་བཟླས་སྐུད་པར་བཏབ་བ་རྣ་བར་བཏགས། །དེ་ནི་ནགས་སུ་སྦྲུལ་གྱིས་མི་འཇིགས་སོ། །ས་གར་  
སོགས་བྲིས་ཁྱིམ་གཞག་དེ་མི་འོང། །བི་རི་མ་ཧཱ་སེ་ན་ཙ་ན་ར་དང། །ཙན་ཏིས་འབུམ་བདུན་རེ་རེས་དབང་ཀུན་འགྲུབ། །ཨོཾ་སུ་ཝརྞ་རེ་ཁེ་ཀུཀྐུ་ཏ་བི་ཀྲི་ཧ་རཱུ་པི་ཎི་སཱ་ཧཱ། ལག་མཐིལ་པད་དཀར་འདབ་བརྒྱད་དབུས་སུ་ནི། །ཡི་གེ་འདྲེན་པ་གཞན་ལ་གཉིས་གཉིས་བརྩེགས། །  
  
རས་བལ་འདབ་མ་རླུང་གིས་བསྐྱོད་བཞིན་ལྡང། །ཨོ་ཨེ་ཧོ་མཱ་ཡེ། །བཧེ་རུཎྜེ་ཨཱ་ཨཱི་ཨཱུ་བའི་ཛེ། །བྷ་རི་ཡ་ཀ་རཎྜེ། ཏཏྟ་མནྟ་ཨཱ་གྷོ་ཥེ། ཧཱུཾ་ཀ་རེ་བི་ཥ་ན་སེ་ཐཱ་བར་ཛཾ་ག་མ་ཨ་ག་ཛ་ཀིཏྟ་མ་ཧཱ་ར་ཏ་ར་ཧཱུཾ་ཕཊ་སཱ་ཧཱ།། །།ཨོཾ་པཀྵིཾ་སཱ་ཧཱ།།  
ཥི་སིདྡྷ་ནཱ་ཐཱ་དི་བཱ་ཀ་རི་ཨཛྙཱ་ཤྲཱི་ཤྲཱིསྐཎྛ་ཤྲཱི་ནཱི་ལ་ཀཎྛ། ཥཱི་བི་ཥཾ་ཁ་ལ། །རི་མི་ཛཱི་མི་ཧཾ་ས། ཀྵི་པི་ཀྵྀ་པི་ཧཾ་ས་ཧཱུཾ་ཧཾ་ས། ཛཾ་ཧཾ་ས་ནཱཏྟི་བི་ཥི། ཏྲི་བྷ་བ་ནེ། ས་ཡ་ལེ། འབྲུམ་བུ་གཉིས་དང་དུག་ཟིན་ལ་སོགས་པ། །གསོ་དང་སྔར་གསུངས་བླ་མའི་མན་ངག་བཞིན། །  
སྔགས་ཆབ་ཇི་ཙམ་འགྲོ་བའི་ལམ་དེ་ན། །དུག་སེལ་བྱེད་པར་ཡིད་ལ་གདོན་མི་ཟ། །པད་སྟེང་བུམ་བཅའ་སྔགས་བདུན་བཟླས་ཀླུ་མཆོད། །ཨོཾ་པཀྵིཾ་སཱ་ཧཱ། །ཞེས་བྱ་བ་དང་རིག་པའི་རྒྱལ་མོ་དྲུག་སྒྲ་རིས་ཟླ་དཀྱིལ་ལག་མཐིལ་བསམ་པས་ཀྱང། །དུག་སེལ་བྱ་རྒོད་བཤད་  
པ་མཐོང་བ་དང། །སྐྱེ་བོའི་སྐྱིད་སྡུག་བདེ་བའི་སྒྲ་ཡིས་ཀྱང། །ཚ་གསུམ་པོ་ལའི་ས་བོན་སྦྲང་རྩིར་སྦྱར། །སྣར་བླུགས་ལུས་སྐྱེས་སོགས་ཀྱི་ནད་འཇོམས་བྱེད། །ཚེར་ཅན་ཤིང་ཤའི་རྔ་ལ་ནི། །ཁ་གཉིས་པགས་པས་རྔ་གཡོགས་བྱས། །སྦྲུལ་དགྲའི་རྐང་གིས་བརྡུངས་ནས་ནི། །  
ཇི་སྲིད་སྒྲས་ཁྱབ་དེ་དུག་འཇོམས། །ཕ་ནི་ཛ་དང་སུ་དརྵ་ན་ལུས་བཏགས་ཀྱང། །ཥེ་ཏེ་པུ་ནར་ན་བའི་ཁུ་བླུད་པས། །མ་ནིང་ཀ་ཀོ་ཏི་ཡི་ཙ། །བ་མར་དང་འཐུངས་དུག་གསུམ་སེལ། །ཀནྟ་ཤིར་ཤའི་རྩ་ཤུན་འབྲས་བཀྲུས་ཆུར། །སྦྱར་བ་ཨ་ཤ་ར་ཡི་ཉ་དག་ལ། །འཐུངས་ན་  
ལོ་གཅིག་དུག་ནི་ཐུབ་པ་ཡིན། །ཤུ་དག་ཤིང་ཀུན་ནིམ་པའི་ཁུ་བ་དག་སྣར་བླུགས་དུག་གིས་སྐྲ་རྩེ་སླེབས་ཀྱང་སེལ། །ཀ་རཉྫ་ཡི་ཚེར་ཅན་ནིམྤའི་འདབ། །མར་སྦྲང་ཡུངས་ཀར་གོ་ནས་ཡང་སེལ། །ཁ་གཉིས་ལུས་ཆེ་ནེའུ་ལེ་ཡི་མིག། །སྦྲུལ་དགྲའི་མཁྲིས་པའི་ཆ་མཉམ་པ། །  
ཁྱིམ་དུ་གཞག་པས་ཀྱང་ནི་སྦྲུལ་མགོ་འགེགས། །ཤྲཱི་བཱ་ས། བི་རངྒ། ཨུ་ཤི་ར། སརྫ་ར་ས། ལཱཀྵ་བྷ་ལཱ་ལཱ་ཏ་ཀ། ཀུད་ཐ། ཏྲི་ཕ་ལ། ཨརྫུ་ན། ཀུ་སུ་མ། འདི་དག་ཆ་མཉམ་དུ་བ་ཡིས། །ལུས་སྐྱེས་ཙེ་རི་སྦྲང་མ་སོགས། །སྦྲུལ་ཡང་འབྲོས་ཞེས་ཀླུ་སྒྲུབ་གསུང། །  
  
༄༅། །མེ་ཏོག་གྲོང་ཁྱེར་ཞེས་བྱ་བ། །བརྒྱ་བྱིན་ཕོ་བྲང་དང་མཉམ་པར། །ཟླ་ཆ་ཞེས་བྱའི་བྲམ་ཟེ་མེའི། །ལོ་རྒྱུས་ཀྱང་ནི་ལྔ་པ་ཡིན། །དཔལ་མཁའ་ལྡིང་གྲུབ་པའི་བསྟན་བཅོས་བྲམ་ཟེ་ཤང་ཀུས་མཛད་པ་རྫོགས་སོ། །  
གུ་ཎ་སཱ་ག་ར། འདིར་ནི་བླ་མ་དམ་པའི་རྗེས་འབྲངས་ཏེ། །དཔལ་ལྡན་ཤང་ཀུ་བདག་གིས་མདོར་བསྡུས་བྲིས། །དགེ་བ་དེ་ཡིས་སྲིད་གསུམ་མ་ལུས་པ། །དུག་མེད་བདུད་རྩིའི་གོ་འཕང་བསྟེན་པར་ཤོག། །རྒྱ་གར་གྱི་མཁན་པོ་དཔལ་བྲམ་ཟེ་ཨ་  
བ་དྷཱུ་ཏཱི་ཆེན་པོ་དཔེ་མེད་ཀྱི་ཞལ་སྔར། །ལོ་ཙཱ་བ་བནྡེ་པྲཛྙཱ་ཀཱིརྟིས་བསྒྱུར་བའོ།། །།དབང་ཕྱུག་ཆེན་པོས་མཁའ་ལྡིང་དུ་སྤྲུལ་ནས། མཁའ་ལྡིང་རྒྱ་མཚོ་བ་འབུམ་ཕྲག་བཞི་བཤད། དེ་བྲམ་ཟེ་སང་ཀུས་དབང་བསྐུར་གྱི་ཚེ་  
ཀླུ་བདུད་ཀྱི་དུག་ཡོད་པ་ལ། འཇོག་པོའི་དུག་ཁམ་ཕོར་དུ་མར་དང་སྦྲང་རྩི་བྱིན་པ་མ་ཡོག་བདུན་པོ་ཀུན་གྱི་བུ་མོ་ནུ་མོ་བཀུག་ནས་ཆུང་མར་བྱས། །འཇོག་པོའི་བུ་མོ་བཀུག་པས་མོས་ཕུ་བྱས་དུག་གིས་ཟིན་ནས་ཤི་ལ་ཐུག་པས། ཡུལ་མི་ཀུན་གྱིས་ཁྱེད་  
གྲོངས་ན་ངེད་ཀྱི་དུག་སུས་གསོ་བྱས་པས། མཆོད་སྡོང་ཚུགས་ཤིག་ཟེར་ནས། ནམ་མཁའ་ལྡིང་གི་མཆོད་སྡོང་རྡོ་རིངས་སྟེང་དུ་བཙུགས། སྟེང་ནས་རྡོའི་གདུགས་ཕུབ་པ་ཅིག་བྱས། །ཁོས་འཁྱུད་ནས་སྔགས་བཟླས་ཏེ། །ཀུན་དུག་ཞི་  
བར་བྱེད་དོ། །དེ་ལྟ་བུའི་ཤང་ཀུས་མཛད་དོ།། །།དུས་དང་དུས་མ་ཡིན་པ་ལ་ལྔ་སྟེ། རྨའི་མཚན་ཉིད་དང། ཕོ་ཉའི་མཚན་ཉིད་དང། གནས་དང། ཚེས་གྲངས་དང། གཟའ་དང། རྒྱུ་སྐར་དང། ཆོས་མཐུན་པ་དང། མི་མཐུན་  
པ་དང། དུས་དང། དགོས་པའི་དབྱེ་བ་དང། རགས་པ་དང། སྟོང་པ་སྟེ་དུག་ཟིན་གྱི་མཚན་ཉིད་དང། དུས་མ་ཡིན་པར་མི་འཆི་བ་བསྟན་པའོ། །ཉིང་དགོས་ལ་གསུམ། ཕྲིན་ལས་ཐམས་ཅད་ཀྱི་སྣོད་དུ་འགྱུར་བའི་དགོས་པ་དང། སེམས་  
  
ཕྱོགས་ཐམས་ཅད་དུ་གྲགས་པས་ཁྱབ་པའོ།། །།མཆོད་བརྗོད་དང། དགོས་འབྲེལ་དང། གཞུང་བཤད་པ་གསུམ་མོ། །གཞུང་ལ་གཉིས། ལུས་རྣམ་གཞག་དང། ཡན་ལག་རྒྱས་བཤད་  
དོ༑ །ཨོཾ་ཙ་ཀྲ་ར་ཧི་ཙ་ཀྲ་བཧི་ད་ནི་གྷ་ཎ་ཏི་ཀཱ་རི་ཧཾ། ས་གཞི་ལྕི་བས་མཎྜལ་གྲུ་བཞི་བྱུག་དུང་དང་བུ་ཆ་བཀྲུས་ལ་ཐུབ་པ་དང་ཁ་བྱང་དུ་བསྟན། རང་ཡང་ཁ་བྱང་དུ་བལྟས་ལ། དུང་ལ་གུ་གུལ་བདུག་གཡས་གཡོན་གང་དུ་འཁོར་འདོད་པ་དེ་ངོས་  
སུ་དུང་བསྐོར། ལག་པ་གཉིས་ཀྱི་བར་དུ་དུང་གཟུང། དུང་ལ་ཁ་གཏད་ལ་སྔགས་བཟླ། །བུ་ཚའི་མགོ་ལ་མེ་ཏོག་གཏོར། །གཙང་པ་ལོ་ཙཱ་བའི་ཕྱག་དཔེ་ལས་བྲིས་སོ།།  
  
  
