  
།རྒྱ་གར་སྐད་དུ། ཨཱརྱ་ཥ་ཊ་ཀྵ་རཱི་མ་ཧཱ་བིདྱཱ་སཱ་དྷ་ནཾ། བོད་སྐད་དུ། འཕགས་པ་ཡི་གེ་དྲུག་མ་རིག་པ་ཆེན་པོའི་སྒྲུབ་ཐབས། འཇིག་རྟེན་མགོན་པོ་ལ་ཕྱག་འཚལ་ལོ། །དང་  
པོར་རེ་ཞིག་སྔགས་པས་སྟན་བདེ་བ་ལ་འདུག་སྟེ། ཁ་བསང་བ་ལ་སོགས་པ་བྱས་ནས་རང་གི་སྙིང་གར་ཟླ་བ་ལ་གནས་པའི་ཧྲཱིཡིག་དཀར་པོ་ལས་འོད་ཟེར་འཕྲོས་ནས་བླ་མ་དང། སངས་རྒྱས་དང། བྱང་ཆུབ་སེམས་དཔའ་རྣམས་མདུན་དུ་བལྟས་ཏེ་ཡང་དག་པར་མཆོད་ནས་གསུམ་ལ་སྐྱབས་སུ་འགྲོ་  
བ་ལ་སོགས་པ་བྱ་བ་ནི། དཀོན་མཆོག་གསུམ་ལ་བདག་སྐྱབས་མཆི། །ཞེས་བྱ་བ་ལ་སོགས་པས་ཇི་སྲིད་སེམས་ཅན་རྣམས་དང། སེམས་ཅན་གྱི་ཁོངས་སུ་གཏོགས་ཤིང་བསྡུས་པ་རྣམས། སྒོ་ང་ལས་སྐྱེས་པ་དང། མངལ་ལས་སྐྱེས་པ་དང། དྲོད་གཤེར་ལས་སྐྱེས་པ་དང། རྫུས་ཏེ་  
སྐྱེས་པ་དང། གཟུགས་ཅན་དང། གཟུགས་མེད་པ་དང། འདུ་ཤེས་ཅན་དང། འདུ་ཤེས་མེད་པ་དང། འདུ་ཤེས་ཡོད་མིན་མེད་མིན་དང། གང་ཡང་ཅུང་ཟད་སེམས་ཅན་གྱི་ཁོངས་སུ་གཏོགས་ཤིང་བགྲང་བ་དེ་དག་ཐམས་ཅད་བདག་གིས་ཕུང་པོ་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་  
གཞག་པར་བྱའོ། །དེ་ནས་ཨོཾ་སྭ་བྷཱ་ཝ་ཤུདྡྷསརྦ་དྷརྨཱས་བྷཱ་ཝ་ཤུདྡྷོཧཾ། ཞེས་ལན་གསུམ་བརྗོད་པར་བྱའོ། །དེའི་རྗེས་སུ་སྐད་ཅིག་གིས་སྟོང་པར་དམིགས་ཤིང། དེ་ནས་རང་གི་སྙིང་བར་པདྨ་དཀར་པོའི་སྟེང་དུ་ཟླ་བའི་དཀྱིལ་འཁོར། དེའི་སྟེང་དུ་ཧྲཱིཡིག་དཀར་པོ། དེ་ལ་འོད་ཟེར་  
བརྒྱ་སྟོང་དཔག་ཏུ་མེད་པ་བྱུང་བར་བསམས་ལ། སེམས་ཅན་ཐམས་ཅད་ཀྱི་དུས་ཐོག་མ་མེད་པ་ནས་བསགས་པའི་འདོད་ཆགས་ལ་སོགས་པའི་ཉོན་མོངས་པའི་ཚོགས་མ་ལུས་པ་རྣམ་པར་དག་པར་བྱས་ནས། སླར་ཡང་དེ་ཉིད་ལ་དེ་བཞིན་དུ་ཞུགས་ནས་གང་དེ་ཉིད་ཡོངས་སུ་གྱུར་པ་  
ལས་བདག་ཉིད་འཇིག་རྟེན་དབང་ཕྱུག་གི་སྐུ། རྒྱན་ཐམས་ཅད་ཀྱིས་བརྒྱན་པ། སྐུ་མདོག་དཀར་པོ་ཕྱག་བཞི་པ་གཡོན་པདྨ་བསྣམས་པ། གཡས་ན་བགྲང་ཕྲེང་བསྣམས་པ། ཕྱག་གཞན་གཉིས་ཐུགས་ཀར་ཐལ་མོ་སྦྱར་བ། འོད་དཔག་མེད་ཀྱི་རལ་པའི་ཅོད་པན་ཅན་བསྒོམ་  
  
༄༅། །པར་བྱའོ། །གཡས་ཕྱོགས་སུ་ནོར་བུ་འཛིན་པ་དེ་དང་སྐུ་མདོག་ཕྱག་མཚན་མཚུངས་པ་པདྨའི་ནང་གི་སྟེང་དུ་གནས་པའོ། །དེ་བཞིན་དུ་གཡོན་དུ་པདྨ་གཞན་གྱི་སྟེང་དུ་ཡི་གེ་དྲུག་མའི་རིག་བྱེད་མ་ཆེན་མོ་འཇིག་རྟེན་དབང་ཕྱུག་དང་འདྲ་བའི་སྐུ་མདོག་དང་ཕྱག་མཚན་  
བསྒོམ་པར་བྱའོ། །དེ་ནས་ཨོཾ་མ་ཧཱ་སུ་ཁ་བཛྲ་སཏ་ཛཧཱུཾ་བཾ་ཧོསུ་ར་ཏ་སྟྭཾ། ཨ་ལ་ལ་ལ་ལ་ཧོ། ཨཨཨཨཱཞེས་བྱ་བས་བྱིན་གྱིས་བརླབས་པའི་སྔགས་ཀྱི་རྒྱལ་པོ་བརྗོད་པར་བྱའོ། །དེ་བཞིན་དུ་བསྒོམས་ནས་དེ་ནས་འཇིག་རྟེན་དབང་ཕྱུག་གི་ཐུགས་ཀར་ཟླ་བའི་དཀྱིལ་འཁོར་གྱི་རྣམ་པ་ལ་  
བགྲང་ཕྲེང་གི་རྣམ་པ་ལྟ་བུ་ཁ་དོག་དཀར་པོ་ཞལ་ནས་ཕྱུང་སྟེ། ལྟེ་བར་འཇུག་ཅིང་འཁོར་ལོ་ལྟར་འཁོར་བའི་སྦྱོར་བས། སངས་རྒྱས་ཐམས་ཅད་ཀྱི་སྙིང་པོ་རྟོག་པའི་སྔགས་ཀྱི་རྒྱལ་པོ་ཡིད་བཞིན་གྱི་ནོར་བུ་འདི་མཚན་མ་མེད་པའི་སྦྱོར་བས་བལྟ་ཞིང་དེ་ནས་བཟླས་པ་བྱའོ། །དེ་ནས་འཁོར་ཞིང་འཛག་  
པ་ལ་སོགས་པ་ཐོབ་ནས་དད་པ་དང། སྙིང་རྗེ་དང་ལྡན་ཞིང་བླ་མ་ལ་གུས་པའི་རྣལ་འབྱོར་པས་དུས་མི་རིང་བས་དངོས་གྲུབ་ཏུ་འགྱུར་རོ། །ཨོཾ་མ་ཎི་པདྨེ་ཧཱུཾ་ཞེས་བྱ་བའི་སྔགས་བཟླས་པར་བྱའོ། །དེ་ནས་ལྡང་བའི་དུས་སུ་སྔགས་ཀྱི་རྒྱལ་པོ་འདི་བརྗོད་ནས་ལྡང་བར་བྱའོ། །ཨོཾ་བཛྲ་སཏ་ས་མ་ཡ། མ་ནུ་  
པཱ་ལ་ཡ། བཛྲ་སཏ་ཏྭེ་ནོ་པ་ཏིཥྛ་དྲྀ་ཌྷོ་མེ་བྷ་བ། སུ་ཏོ་ཥྱོ་མེ་བྷ་བ། སུ་པོ་ཥྱོ་མེ་བྷ་བ། ཨ་ནུ་རཀྟོ་མེ་བྷ་བ། སརྦ་སིདྡྷིམྨེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏྟཾ་ཤྲེ་ཡཀུ་རུ་ཧཱུཾ། ཧ་ཧ་ཧ་ཧ་ཧོཿ། བྷ་ག་ཝཱན་སརྦ་ཏ་ཐཱ་ག་ཏ་བཛྲ་མཱ་མེ་མུཉྩ་བཛྲཱི་བྷ་བ་མ་ཧཱ་ས་མ་ཡ་སཏ་ཨཱཞེས་བརྗོད་ནས་ཅི་བདེར་གནས་པར་  
བྱའོ༑ །ཡི་གེ་དྲུག་མའི་སྒྲུབ་ཐབས། དཔལ་ལྷན་ཅིག་སྐྱེས་པའི་རོལ་པས་མཛད་པ་རྫོགས་སོ།།  
  
  
