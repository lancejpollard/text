  
།རྒྱ་གར་སྐད་དུ་  
དྭི་བཧུ་ཛ་ཧེ་བཛྲ་སཱ་དྷ་ནཾ། བོད་སྐད་དུ། དགྱེས་པའི་རྡོ་རྗེ་ཕྱག་གཉིས་པའི་སྒྲུབ་ཐབས། བཅོམ་ལྡན་འདས་དགྱེས་པའི་རྡོ་རྗེ་ལ་ཕྱག་འཚལ་ལོ། །འཇིག་རྟེན་གསུམ་བདག་ཧེ་རུ་ཀ་དཔལ་མགོན་བླ་མ་ལ་ཕྱག་འཚལ། །དེ་ཡི་སྒྲུབ་ཐབས་ཆོ་ག་ནི། །ཤཱནྟི་པས་གསུངས་རྣམ་གསལ་ལས། །དཔའ་བོ་  
  
།བདག་མེད་མ་ཡིས་མགུལ་ནས་འཁྱུད། །འཁོར་ལོ་ལ་སོགས་རྒྱན་དང་ལྡན། །སྤྱན་གསུམ་ཞབས་ནི་གཉིས་པས་མཛེས། །འདིར་རྒྱུད་ལས་བསྒོམ་པ་ཁོང་དུ་ཆུད་པར་བྱ་སྟེ། རྣལ་འབྱོར་པ་སྔ་བར་མལ་ནས་ལངས་ཏེ་རང་གི་སྙིང་གར་ཉི་མ་ལ་གནས་པའི་ཧཱུཾ་ཡིག་བལྟས་ལ་  
དེའི་འོད་ཟེར་གྱིས་ཧེ་རུཀ་གསལ་ཞིང་གདན་དྲངས་ནས་མེ་ཏོག་ལ་སོགས་པ་ཉེ་བར་སྤྱོད་པ་རྣམ་པ་ལྔས་ཡང་དག་པར་མཆོད་ནས་མདུན་དུ་སྡིག་པ་བཤགས་པ་དང། བསོད་ནམས་ལ་རྗེས་སུ་ཡི་རང་བ་དང། གསུམ་ལ་སྐྱབས་སུ་འགྲོ་བ་དང། བྱང་ཆུབ་ཆེན་པོར་སེམས་བསྐྱེད་པ་དང། སེམས་ཅན་རྣམས་  
ལྷའི་བདེ་བ་ལ་ཉེ་བར་ལོངས་སྤྱོད་པ་ལ་རྣམ་པར་བསྡུ་བའི་བྱམས་པ་དང། ཐམས་ཅད་སྡུག་བསྔལ་གྱིས་འཇོམས་པའི་རྣམ་པའི་སྙིང་རྗེ་དང། དེ་ལ་བདེ་བ་རྒྱུན་མི་འཆད་པར་ངེས་པའི་རྣམ་པའི་དགའ་བ་དང། ཉོན་མོངས་པ་དང་ཉེ་བའི་ཉོན་མོངས་པ་གཟུང་བ་དང་འཛིན་པ་ལ་སོགས་པའི་ཡིད་མེད་པར་བྱེད་  
པའི་མཚན་ཉིད་བཏང་སྙོམས་རྣམས་ཀྱང་བསྒོམ་པར་བྱའོ། །དེ་ནས་ཆོས་ཀྱི་བདག་ལ་སོགས་པའི་རྣམ་པར་རྟོག་པའི་དྲི་མ་སྤངས་ཏེ། གཟུགས་ནི་སྟོན་ཀའི་དྲི་མ་མེད་པའི་ཉི་མ་གུང་གི་ནམ་མཁའ་ལྟ་བུ་གཉིས་སུ་མེད་པའི་ཡེ་ཤེས་དང་རོ་གཅིག་པའི་སྐུ་སྟོང་པ་ཉིད་བསྒོམ་པར་བྱའོ། །ཨོཾ་ཤཱུ་ནྱ་ཏཱ་  
ཛྙཱ་ན་བཛྲ་སཱ་བྷཱ་ཝ་ཨཱཏྨ་ཀོཧཾ། ཞེས་པས་བྱིན་གྱིས་བརླབ་པར་བྱའོ། །དེ་ནས་རྣམ་པར་ས་ནས་ནམ་མཁའི་ཕྱོགས་སུ་ཉི་མ་ལ་གནས་པའི་ཧཱུཾ་ཡིག་བལྟས་ལ་དེ་ཡོངས་སུ་གྱུར་པ་ལས་རྡོ་རྗེའི་ལྟེ་བ་ལྟ་བར་བྱའོ། །དེ་ལས་བྱུང་བའི་འོད་ཟེར་རྣམས་ཀྱིས་དཔལ་ཧེ་ཏུ་ཀའི་སྐུས་  
འགྲོ་བ་ཐམས་ཅད་ཀྱི་དོན་མཛད་ཅིང། དེ་ལ་དེ་བཞིན་དུ་རབ་ཏུ་ཞུགས་ཏེ། དེ་ཡོངས་སུ་གྱུར་པ་ལས་དཔལ་ཧེ་རུ་ཀ་སྣ་ཚོགས་པདྨ་དང་རོའི་སྟེང་ན་ཉི་མའི་དཀྱིལ་འཁོར་ལ་བཞུགས་པ། ཕྱག་གཉིས་པ། སྤྱན་གསུམ་པ། ཕྱག་གཡས་ཀྱིས་རྡོ་རྗེ། གཡོན་པས་རྡོ་རྗེས་མཚན་པའི་ཐོད་པ་བསྣམས་པ་  
གར་གྱི་ཉམས་དང་བཅས་པ། སྟག་གི་པགས་པའི་ཤམ་ཐབས་ཅན། །དབུ་ལ་མི་བསྐྱོད་བདག་ཉིད་ནི། །མི་མགོ་ལས་བྱས་འཁོར་ལོ་བསྣམས། །འོད་དཔག་མེད་པའི་བདག་ཉིད་སྙན། །མི་ཡི་རུས་པའི་རྣ་རྒྱན་ནོ། །རིན་ཆེན་འབྱུང་ལྡན་བདག་ཉིད་མགུལ། །མགུལ་རྒྱན་དང་ནི་ཡང་དག་  
  
༄༅། །ལྡན༑ །ལག་གདུབ་རྣམ་པར་སྣང་མཛད་དག་དོན་ཡོད་གྲུབ་པའི་བདག་ཉིད་ཀྱིས། །རྐེད་པ་ལ་ནི་རྒྱན་དུ་མཛད། །སྐྲ་ཡི་མཆོད་ཕྱིར་ཐོགས་དང་ནི། །རྐང་གདུབ་ཀྱིས་ཀྱང་ཡང་དག་བརྒྱན། །དབུ་སྐྲ་དམར་སེར་གྱེན་དུ་བརྫེས་པ། ཞལ་གཅིག་པ། ཕྱག་གཉིས་པ་  
གྲི་གུག་དང། ཐོད་པ་བསྣམས་པའི་བདག་མེད་མས་ཡང་དག་པར་འཁྱུད་པ་དེ་ལྟ་བུར་གྱུར་པའི་བདག་ཉིད་བསྒོམ་པར་བྱའོ། །དེ་ནས་འདིའི་རྣ་བ་ལ་བདག་མེད་མ། མིག་ལ་གཏི་མུག་རྡོ་རྗེ་ཅན། །སྣ་ལ་སྦས་པའི་གཽ་རཱི། །ལྕེ་ལ་ཆུ་ཡི་རྣལ་འབྱོར་མ། །ལུས་ཀྱི་དབང་པོ་ལ་རྡོ་རྗེ་མཁའ་འགྲོ་  
མ། ཡིད་ལ་བདག་མེད་མ་རྣམས་ལྷག་པར་མོས་པར་བྱའོ། །དེ་ལ་མགོ་བོར་ཆུ་སྐྱེས་འདབ་མ་སུམ་ཅུ་སོ་གཉིས་ཀྱི་སྟེང་དུ་ཧཾ་ཡིག་མགོ་ཐུར་དུ་བསྟན་པའི་རྣམ་པ། མགྲིན་པར་ཆུ་སྐྱེས་འདབ་མ་བཅུ་དྲུག་པའི་སྟེང་དུ་ཨོཾ་ཡིག་མགོ་སྟེང་དུ་བསྟན་པ། སྙིང་གར་ཆུ་སྐྱེས་འདབ་མ་བརྒྱད་པའི་སྟེང་དུ་ཧཱུཾ་  
ཡིག་མགོ་ཐུར་དུ་བསྟན་པ། ལྟེ་བར་ཆུ་སྐྱེས་འདབ་མ་དྲུག་ཅུ་རྩ་བཞིའི་སྟེང་དུ་ཨ་ཡིག་མགོ་སྟེང་དུ་བསྟན་པ་བསམ་པར་བྱའོ། །དེ་ནས་དམ་ཚིག་སེམས་དཔའ་དང་འདྲ་བའི་ཡེ་ཤེས་སེམས་དཔའ་གདན་དྲང་བར་བྱ་སྟེ། ཛཧཱུཾ་བཾ་ཧོཞེས་པའི་སྔགས་འདིས་དགུག་པ་དང། གཞུག་པ་དང་བཅིང་པ་དང་  
དབང་དུ་བྱས་ཏེ་ཆུ་དང་འོ་མ་བཞིན་དུ་རོ་གཅིག་པར་བྱའོ། །དེའི་རྗེས་ལ་རང་གི་སྙིང་གར་ཉི་མ་དང་རྡོ་རྗེའི་ལྟེ་བ་ལ་གནས་པའི་ཧཱུཾ་ཡིག་ལས་འོད་ཟེར་བྱུང་སྟེ། འོད་དེས་དེ་བཞིན་གཤེགས་པ་ཐམས་ཅད་ཀྱི་ངོ་བོ་ཧེ་རུ་ཀ་གདན་དྲངས་ཏེ་མཆོད་ནས། ཨ་བཧི་ཥིཉྩ་ཏུ་མཱཾ་སརྦ་ཏ་ཐཱ་གྟ་ཞེས་པས་དབང་ཞུ་བར་  
བྱའོ༑ །དེ་རྣམས་ཀྱིས་བདུད་རྩི་ལྔས་གང་བའི་རིན་པོ་ཆེའི་བུམ་པ་རྣམས་ཀྱིས་བདག་ཉིད་དབང་བསྐུར་ཏེ་མགོན་པོ་མི་བསྐྱོད་པས་དབུ་བརྒྱན་པ་བསམ་པར་བྱའོ། །རྣལ་འབྱོར་པའི་ཚོགས་དེ་ཐམས་ཅད་རང་རང་གི་བྱང་ཆུབ་ཀྱི་སེམས་ལ་སོགས་པའི་ཁུ་བས་མཆོད་པར་བྱའོ། །ཞལ་ནི་མཆེ་གཙིགས་  
འཇིགས་ཆེན་པོ། །སྔགས་ཀྱི་མེ་ཏོ་ག་ཕྲེང་བས་བརྒྱན། །ཤ་ཆེན་རྣམས་ནི་རོལ་མཛད་པའི། །ཧེ་རུ་ཀ་དཔལ་བདག་ཕྱག་འཚལ། །ཞེས་པ་འདིས་བསྟོད་པར་བྱའོ། །དེ་ནས་ནམ་མཁའི་ཧཱུཾ་ཡིག་ཡོངས་སུ་གྱུར་པ་ལས་རྡོ་རྗེ་དེའི་འོག་ཏུ་ཨཱཡིག་ཡོངས་སུ་གྱུར་པ་ལས་པདྨའི་སྣོད། དེའི་  
  
མ་མུ་ཤུ་བི་ར་ལ་སོགས་པའི་དམ་ཚིག་གི་རྫས་རྣམས་ནི་རྡོ་རྗེ་དང་པདྨ་ཡང་དག་པར་སྦྱོར་བས་བསྲེགས་ཤིང་འབར་བས་དེའི་ཁུ་བར་བྱས་ཏེ། དེ་བཞིན་གཤེགས་པ་ཐམས་ཅད་ཀྱི་ཚུལ་ཇི་ལྟ་བའི་ཡེ་ཤེས་ཉི་མའི་འོད་དང་ཡེ་ཤེས་ཀྱི་  
ས་བོན་གྱི་འོད་ཟེར་རྣམས་ཀྱིས་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་བདུད་རྩི་བཀུག་ནས་དངོས་པོ་དེ་རྣམས་ཀྱིས་ལྷན་ཅིག་བྱས་ཏེ། ཨོཾ་ཨཱཧཱུཾ་ཞེས་པའི་ཡི་གེ་གསུམ་གྱིས་བྱིན་གྱིས་བརླབས་ལ་ཧཱུཾ་ཡིག་དཀར་པོ་ལས་སྐྱེས་པའི་རྡོ་རྗེའི་རང་བཞིན་གྱི་ལྗགས་སུ་བྱས་ཏེ་བདག་ཉིད་ངེས་  
ཚིམ་པར་བྱའོ། །དེ་ནས་སྙིང་གར་ཉི་མ་དང་རྡོ་རྗེའི་ལྟེ་བ་ལ་གནས་པའི་ཧཱུཾ་ཡིག་གིས་ཡང་དག་པར་བསྐོར་བར་བཞུགས་པའོ། །ཨོཾ་ཏྲཻ་ལོ་ཀྱཱ་ཀྵེ་པ་ཧཱུཾ་ཧཱུཾ་ཕཊ་ཕཊ་སཱ་ཧཱ་ཞེས་པའི་ཡི་གེ་བཅུ་གཉིས་ཀྱི་སྔགས་ཀྱི་ཕྲེང་བ་རབ་ཏུ་གསལ་ཞིང་འབར་བཞིན་པ་ཡིད་ཀྱིས་མངོན་པར་བྲིས་ཏེ། གོ་རིམས་  
བཞིན་དུ་བརྗོད་པར་གྱུར་པས་དབེན་པར་བཟླས་པར་བྱའོ། །ཉི་མའི་གུང་ཐུན་ལ་སྐད་ཅིག་གིས་དཔལ་ཧེ་རུ་ཀའི་སྐུར་བདག་ཉིད་བསམས་ཏེ། དེ་ནས་མིག་ལ་སོགས་པའི་རྣམ་པར་དག་པས་འཁོར་ལོ་བཞི་བསྒོམས་ནས་མཆོད་པ་དང་བསྟོད་པ་དང་བདུད་རྩི་མྱང་བ་དང། བཟླས་པ་ལ་སོགས་  
བ་བྱའོ། །འཇིག་རྟེན་གསུམ་བསྐྱོད་དཔའ་བོ་ཡི། །སྒྲུབ་ཐབས་མཆོག་ནི་བྱས་པ་ཡིས། །བསོད་ནམས་གང་བསགས་དེ་ཡིས་ནི། །འགྲོ་ཀུན་རྡོ་རྗེ་འཛིན་པར་ཤོག་དགྱེས་པའི་རྡོ་རྗེ་ཕྱག་གཉིས་པའི་སྒྲུབ་ཐབས་རྫོགས་སོ།། །།ཏཱ་ར་ཤྲཱིས་མཛད་ཟེར།། །།  
  
  
