  
།རྒྱ་གར་སྐད་དུ། ཏཱ་ར་སཱ་དྷ་ནཾ་ནཱ་མ། བོད་སྐད་དུ། སྒྲོལ་མའི་སྒྲུབ་ཐབས་ཞེས་བྱ་བ། རྗེ་བཙུན་མ་  
སྒྲོལ་མ་ལ་ཕྱག་འཚལ་ལོ། །དེ་ལ་དང་པོར་འདི་བསྒྲུབ་པར་འདོད་པའི་རྣལ་འབྱོར་པས། དབེན་པའི་གནས་སུ་སྟན་བདེ་བ་ལ་འདུག་སྟེ། མཆོད་པའི་རྣམ་པ་ཚད་མེད་པ་བཤམ་ཞིང། གཏོར་མ་གཅིག་ཀྱང་བཤམས་ལ། ཨོཾ་ཨཱཧཱུཾ་ཞེས་བྱིན་གྱིས་བརླབས། ཨོཾ་ཨ་ཀཱ་  
རོ་མུ་ཁཾ་སརྦྦ་དྷརྨཱ་ཎཱཾ་ཨཱདྱ་ནུཏྤནྣ་ཏཱཏ་ཨོཾ་ཨཱཧཱུཾ་ཕཊ་སཱཧཱ། ཞེས་བརྗོད་ལ་བཏང་ངོ། །དེ་ནས་རང་ཉིད་སྒྲོལ་མར་མོས་པར་བྱས་ལ། དེའི་སྙིང་གར་པདྨ་སྣ་ཚོགས་སུ་ཡོད་པ། དབུས་ཀྱི་ལྟེ་བ་ལ་ཨ་ལས་ཟླ་བ་ལ་ཏཱཾ་ལྗང་གུ། དེའི་འོད་ཀྱིས་རང་བཞིན་གྱི་གནས་ནས་རྡོ་རྗེའི་སྒྲོལ་མ་  
མདུན་གྱི་ནམ་མཁར་སྤྱན་དྲངས་ལ། ཕྱག་འཚལ། ཡོན་ཆབ་དབུལ། དེ་ནས་མེ་ཏོག་ལ་སོགས་པ་ལྔ་དབུལ། སྡིག་པ་བཤགས། རྗེས་སུ་ཡི་རང་བ་དང་བསྔོ་བ་བྱ་གསུམ་ལ་སྐྱབས་སུ་འགྲོ། དེ་ནས་བདག་རྗེ་བཙུན་མ་སྒྲོལ་མ་དང་མི་འབྲལ་བར་གྱུར་ཅིག་  
པར་བསམ། དེ་ནས་སླར་གཤེགས་སུ་གསོལ། སེམས་ཅན་གྱི་དོན་བྱ་སྙམ་པའི་བྱམས་པ། འཁོར་བ་ནས་སེམས་ཅན་རང་རང་གི་སྡུག་བསྔལ་ཡོད་པ་ལ་སྙིང་རྗེ་བསྒོམ། དེ་རྣམས་སྡུག་བསྔལ་ལས་ཐར་ནས་སངས་རྒྱས་ཀྱི་བར་ལ་དགའ་བ་བསྒོམ། དེ་ཡང་སེམས་ཅན་དེ་དག་ཀུན་  
  
དེ་ནས་ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཱཏྨ་ཀོཧཾ། ཞེས་མི་རྟོག་པ་ཅིག་བསྒོམ། དེ་ནས་རྟོག་པ་འཕྲོ་བ་འམ་བྱིང་ན་སྟོང་པ་མི་རྟོག་པའི་ངང་ལས། པཾ་ལས་སྣ་ཚོགས་པདྨ་དེའི་ལྟེ་བ་ལ་ཨ་ལས་ཟླ་བ་དེའི་སྟེང་དུ་ཏཱཾ་ལྗང་  
གུ་དེ་ལས་ཨུཏྤལ། དེ་ལྟར་ཨུཏྤལ་ཏཱཾ་གིས་མཚན་པ་ཡོངས་སུ་གྱུར་པ་ལས་བདག་ཉིད་སྒྲོལ་མ་སྐུ་མདོག་ལྗང་གུ་པདྨ་དང་ཟླ་བའི་གདན་ལ་ཕྱེད་ཀྲུང་གིས་སྐྱིལ་མོ་ཀྲུང་དུ་བཞུགས་པ། ཞབས་གཡས་བརྐྱང་བ། ཕྱག་གཡས་མཆོག་སྦྱིན་གྱི་ཕྱག་རྒྱ། གཡོན་ཨུཏྤལ་སྙན་གྱི་  
ཐད་ཀར་བཟུང་བ། དབུ་རྒྱན་དང་སྙན་ཆ་དང་མགུལ་རྒྱན་དང། ཕྱག་གདུབ་དང། དཔུང་རྒྱན་དང། ཞབས་གདུབ་དང། རིན་པོ་ཆེས་བརྒྱན་པ། བག་ཙམ་གཡས་སུ་འགྱིང་བ་འོད་ཟེར་སྔོ་ལྗང་དང་བཅས་པར་བསྒོམས་ལ། ཐུགས་ཀའི་ཏཱཾ་ལས་འོད་ཟེར་འཕྲོས་ཏེ་ཡེ་  
ཤེས་ཀྱི་སྒྲོལ་མ་སྤྱན་དྲངས་ལམ་དུ་བཞུགས་པ་ལ་སྔར་བསྟན་པའི་མཆོད་པ་རྣམས་ཡིད་ཀྱིས་ཕུལ། དེ་ནས་བདག་ལ་གཞུག་ཡང་ཏཱཾ་གི་འོད་ཀྱིས་ཕྱོགས་བཅུའི་སངས་རྒྱས་དང། བྱང་ཆུབ་སེམས་དཔའ་ཐམས་ཅད་སྤྱན་དྲངས། མདུན་གྱི་ནམ་མཁའ་ལ་བཞུགས་སུ་གསོལ་  
ལ༑ སྔར་གྱི་མཆོད་པ་ཡིད་ཀྱིས་ཕུལ་ལ། དེ་རྣམས་བདག་ལ་དབང་སྩོལ་ཅིག་པར་བསྒོམ། དེ་ཡང་བུམ་པ་ལྔ་བཅུད་དང་བཅས་པ་ལྷ་མོ་ལྔས་དབང་བསྐུར་ནས། བུམ་པའི་ཆུ་དེ་མར་བླུགས་པས་སྒྲིབ་པ་བྱང། ཡར་འཁྱིལ་བས་སྤྱི་བོར་དོན་ཡོད་གྲུབ་པ་བཞུགས་པར་བསམ་  
དེ་ནས་མི་རྟོག་པ་ཅུང་ཟད་བསྒོམ། ཤེས་པ་འཕྲོ་བའམ་བྱིང་བ་ན་ལྷའི་སྐུ་རིམ་གྱིས་བསམ། དེ་ནས་སྙིང་པདྨ་འདབ་མ་བརྒྱད་ལ། དབུས་ཀྱི་ཟླ་བ་ལ་ཨོཾ། ཤར་གྱི་འདབ་མ་ལ་ཏཱ། ལྷོའི་འདབ་མ་ལ་རེ། ནུབ་ཀྱི་འདབ་མ་ལ་ཏུཏ། བྱང་གི་འདབ་མ་ལ་ཏཱ། བྱང་ཤར་དུ་  
རེ། ཤར་ལྷོར་ཏུ། ལྷོ་ནུབ་ཏུ་རེ། ནུབ་བྱང་དུ་སཱ་ཧཱ་བཀོད་ལ་རིམ་པས་བཟླས་སོ། །ལག་པ་ཨུཏྤ་ལའི་ཕྲེང་བ་བགྲང་ངོ། །བྲྒྱའམ་སྟོང་བཟླས་ལ་འཕྲོ་གཅོད་ཙམ་ན། ཡེ་ཤེས་པ་ནམ་མཁའ་ལ་བཏོན་ལ། བདག་ཐལ་མོ་སྦྱར་ལ། བདག་གི་དགེ་བའི་རྩ་བ་  
  
༄༅། །འདིས་བདག་མངོན་པར་རྫོགས་པར་སངས་རྒྱས་ནས། སེམས་ཅན་ཐམས་ཅད་ཀྱི་དོན་བྱེད་པར་གྱུར་ཅིག་བདག་སངས་རྒྱས་མ་ཐོབ་པར་ལ་ཐེག་པ་ཆེན་པོའི་ཆོས་སྤྱོད་ཅིང། སེམས་ཅན་གྱི་དོན་བྱེད་པར་གྱུར་ཅིག་ཅེས་བརྗོད་ལ། གཤེགས་སུ་གསལ་ལོ། །  
སྒྲོལ་མའི་སྒྲུབ་ཐབས་དྷ་བྱང་ཆུབ་སེམས་དཔའི་ཞལ་སྔ་ནས་མཛད་པ་རྫོགས་སོ།། །།པཎྜི་ཏ་ཏ་ཐཱ་ག་ཏ་རཀྵི་ཏ་དང། བོད་ཀྱི་ལོ་ཙཱ་བ་རིན་ཆེན་གྲགས་པས་བསྒྱུར་བའོ།།  
  
  
