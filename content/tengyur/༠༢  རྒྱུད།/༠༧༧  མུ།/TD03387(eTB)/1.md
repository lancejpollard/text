  
།རྒྱ་གར་སྐད་དུ། །བཛྲ་སྲཾ་ཁ་ལཱ་སཱ་དྷ་ནཾ། བོད་སྐད་དུ། རྡོ་རྗེ་ལྕགས་སྒྲོག་གི་སྒྲུབ་པའི་ཐབས། རྡོ་རྗེ་ལྕགས་  
  
།སྔོན་དུ་བསྟན་པའི་ཆོ་གས་རང་གི་སྙིང་གར་ཟླ་བའི་དཀྱིལ་འཁོར་ལ་ཧཱུཾ་ལྗང་གུའི་ཡི་གེ་ལས་ངེས་པར་རྫོགས་པའི་རྡོ་རྗེ་ལྕགས་སྒྲོག་མ་ཞལ་གསུམ་ཕྱག་དྲུག་མ། སྔོན་པོ་དང་དཀར་པོ་ནི་གཡས་དང། ཅིག་ཤོས་ཀྱི་ཞལ་ལོ། །ཞལ་རེ་རེ་ལ་སྤྱན་གསུམ་གསུམ་མོ། །རྡོ་རྗེ་དང་རྡོ་རྗེ་  
ལྕགས་སྒྲོག་དང། མདའ་ནི་གཡས་ཀྱི་ཕྱག་གསུམ་ནའོ། །སྡིགས་མཛུབ་དང། ཞགས་པ་དང། གཞུ་ནི་གཡོན་གྱི་ཕྱག་གསུམ་ནའོ། མདོག་ལྗང་སེར་ཞལ་ཅུང་ཞིག་བཞད་པ། རྒྱན་ཐམས་ཅད་ཀྱིས་བརྒྱན་པ། གདུག་པ་ཅན་གྱི་སེམས་ཅན་འདུལ་བའི་བདག་ཉིད་དབུ་བསམས་ལ། ཕྱག་རྒྱ་  
བཅིང་བར་བྱ་སྟེ། དེ་ལ་ལག་པ་གཉིས་སོ་སོར་ཁུ་ཚུར་བཅིངས་ནས། །མཐེའུ་ཆུང་དང་སྡིགས་མཛུབ་གཉིས་ལྕགས་སྒྲོག་གི་རྣམ་པ་ཅན་དུ་བཅིང་བར་བྱ་བ་ནི་རྡོ་རྗེ་ལྕགས་སྒྲོག་གི་ཕྱག་རྒྱའོ། །དེ་ནས་བཟླས་པ་ནི། ཨོཾ་བཛྲ་སྲྀ་ཁཾ་ལེ་ཧཱུཾ་ཕཊ་སཱ་ཧཱ་ཞེས་བྱའོ། །རྡོ་རྗེ་ལྕགས་སྒྲོག་གི་སྒྲུབ་ཐབས་རྫོགས་སོ། །  
པཎྜྀ་ཏ་དོན་ཡོད་རྡོ་རྗེ་དང། ཁམས་པ་ལོ་ཙཱ་བ་དགེ་སློང་བ་རིས་བསྒྱུར་བའོ།།  
  
  
