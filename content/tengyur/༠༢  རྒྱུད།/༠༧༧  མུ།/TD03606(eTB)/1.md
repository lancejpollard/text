  
།རྒྱ་གར་སྐད་དུ། བ་སུ་དྷཱ་རཱི་ཎི་ཨུ་པ་དེ་ཤཿ། བོད་སྐད་དུ། ནོར་རྒྱུན་མའི་གཟུངས་ཀྱི་མན་ངག་འཕགས་མ་ནོར་རྒྱུན་མ་ལ་ཕྱག་འཚལ་ལོ། །ནོར་རྒྱུན་མའི་བྲིས་སྐུའམ། སྐུ་གཟུགས་བཀྲམ་ནས་མདུན་དུ་ཙནྡན་གྱི་མཎྜལ་གྲུ་བཞི་པ་བྱས་ནས། དེ་ནས་བཅོམ་  
ལྡན་འདས་མ་བསྐྱེད་ནས་མཆོད་ཅིང་ལག་པ་ཙནྡན་གྱིས་བྱུགས་ཏེ། ནོར་རྒྱུན་མའི་གཟུངས་ཀྱི་པོ་ཏི་སྐུད་པས་བཅིངས་ནས་མེ་ཏོག་ཕྲེང་བ་དཔྱངས་ཏེ་མདུན་དུ་ཆུའི་སྣོད་བཞག་ནས་ནང་དུ་བཅུག་སྟེ། སེམས་ཅན་ཐམས་ཅད་ལ་བྱམས་པའི་སེམས་ཀྱིས་དམིགས་ནས། དངོས་གྲུབ་མངོན་པར་  
  
ནོར་རྒྱུན་མའི་གཟུངས་བཀླག་པར་བྱའོ། །ཀློག་པ་ཡང་སཱ་ཧཱ་དང་ལྡན་པས་སྔགས་རྣམས་ཀྱི་སཱ་ཧཱ་ཞེས་པའི་སྒྲ་བརྗོད་པ་ན་མེ་ཏོག་དཀར་པོ་དའུར་བ་དང་བཅས་ཏེ་ཀ་ར་དང་འབྲས་དང་ཆུའི་སྣོད་དུ་དབུལ་བར་བྱའོ། །གོས་དང་ས་ཕྱོགས་གཙང་མར་ཇི་སྲིད་ཟླ་བ་  
དྲུག་བཀླག་ཅིང་ཆུའི་ནང་དུ་གཤེགས་པར་བྱའོ། །ནོར་རྒྱུན་མའི་གཟུངས་ཀྱི་མན་ངག་རྫོགས་སོ།།  
  
  
