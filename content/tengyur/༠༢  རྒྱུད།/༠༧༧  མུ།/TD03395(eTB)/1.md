  
།རྒྱ་གར་སྐད་དུ། ཀལྤ་ཨ་མ་ན་ཡ་མཱ་རཱི་ཙྱཻ་སཱ་དྷ་ནཾ། བོད་སྐད་དུ། རྟོག་པ་ལས་བརྒྱུད་པའི་འོད་ཟེར་ཅན་གྱི་སྒྲུབ་པའི་ཐབས། འོད་ཟེར་ཅན་ལ་ཕྱག་འཚལ་ལོ། །དང་པོར་རེ་ཞིག་སྔགས་པས་ཁ་  
  
༄༅། །ལ་སོགས་པ་དག་པར་བྱས་ལ། འཇམ་ཞང་རྒྱ་ཆེ་བའི་གདན་ལ་ཉེ་བར་གནས་ལ། སྡིག་པ་བཤགས་པ་ལ་སོགས་པ་བྱས་ནས། དེའི་རྗེས་སུ་བགེགས་བསྐྲད་པའི་སྔགས་བརྗོད་པར་བྱའོ། །བགེགས་བསྐྲད་པའི་བསྔགས་ནི། ཨོཾ་མཱ་རཱི་ཙྱཻ་ཧཱུཾ་སརྦ་བི་གྷྣཱཾ་  
ཨུཙྪ་ཊ་ཡ་ཧཱུཾ་ཕཊ། ཕྱག་རྒྱ་དང་བཅས་པས་སྙིང་ག་དང་མགྲིན་པ་སྤྱི་བོར་འདུག་པར་བྱའོ། །དེ་ནས་རང་གི་སྙིང་གར་པཾ་ལས་སྐྱེས་པའི་སྣ་ཚོགས་པདྨའི་དབུས་སུ་ཨཾ་ལས་སྐྱེས་པའི་ཉི་མའི་དཀྱིལ་འཁོར་གྱི་ལྟེ་བར་མཾ་ལས་རྡོ་རྗེ། རྡོ་རྗེ་དེའི་ལྟེ་བ་ལ་མཾ་ངོ། །རྡོ་རྗེའི་ལྟེ་བའི་མ་ལ་ཛཧཱུཾ་བཾ་ཧོས་རྣམ་པར་  
བསྐོར་བ། དེའི་འོད་ཟེར་གསལ་བས་འདི་ཐམས་ཅད་ཡོངས་སུ་གྱུར་པ་ལས་སྒེག་པའི་ཆ་ལུགས་འཆང་བ། ཕྱག་བརྒྱད་པ་ཞལ་གསུམ་པ། སྤྱན་གསུམ་པ། པདྨ་དང་ཟླ་བའི་གདན་ལ་གཡོན་བརྐྱང་བའི་ཞབས་ཀྱིས་གནས་ཤིང། ཕག་པ་བདུན་གྱིས་འདྲེན་པའི་ཤིང་རྟ་ལ་ཞོན་པ། རྣམ་པར་  
སྣང་མཛད་ཡོངས་སུ་གྱུར་པའི་མཆོད་རྟེན་གྱི་ཁོང་ན་བཞུགས་པ། གཡས་པའི་ཕྱག་རྣམས་སུ་རྡོ་རྗེ་དང། མདའ་དང། ལྕགས་ཀྱུ་དང། ཁབ་བོ། །གཡོན་པའི་ཕྱག་རྣམས་སུ་སྡིགས་མཛུབ་དང་བཅས་པའི་ཞགས་པ་དང། གཞུ་དང། མྱ་ངན་མེད་པ་དང། སྐུད་པ་བསྣམས་པ། རྩ་བའི་ཞལ་  
གསེར་ལྟ་བུ། གཡས་དམར་བ། གཡོན་པ་ཁྲོ་བ་དང་བཅས་པའི་ཕག་གི་ཞལ་ནག་པོ། ལྗགས་འདྲིལ་བ། རྣམ་པར་སྣང་མཛད་ཀྱི་དབུ་རྒྱན་ཅན། མདོག་སེར་བ། སྟོད་གཡོགས་དང། ཤ་འགག་དམར་པོ་ཅན་རྣམ་པར་བསྒོམས་ལ། འདིའི་སྙིང་ག་དང། དམ་ཚིག་དང། མགྲིན་  
པ་དང། དཔྲལ་པ་རྣམས་སུ་ཧཱུཾ་མཾ་ཨཨཾ་བཀོད་དེ། དམ་ཚིག་གི་ས་བོན་ལས་ཤར་དང། ནུབ་དང། བྱང་རྣམས་སུ་བཏྟཱ་ལི། བ་དཱ་ལི། བ་རཱ་ལི། བཱ་རཱ་ཧཱ་མུ་ཁི། ཕྱིར་སྤྲོ་བར་བྱའོ། །ཨོཾ་བཏྟཱ་ལི་ཛ་སཱ་ཧཱ། ཨོཾ་བ་དཱ་ལི་ཧཱུཾ་སཱ་ཧཱ། ཨོཾ་བ་རཱ་ལི་སཱ་ཧཱ། ཨོཾ་བཱ་རཱ་ཧཱ་མུ་ཁཾ་ཧོ་སཱ་ཧཱ་ཞེས་བྱའོ། །རྟོག་པ་  
ལས་བརྒྱུད་པའི་འོད་ཟེར་ཅན་གྱི་སྒྲུབ་ཐབས་རྫོགས་སོ། །པཎྜི་ཏ་དོན་ཡོད་རྡོ་རྗེ་དང། ཁམས་པ་ལོ་ཙཱ་བ་དགེ་སློང་བ་རིས་བསྒྱུར་བའོ།།  
  
  
