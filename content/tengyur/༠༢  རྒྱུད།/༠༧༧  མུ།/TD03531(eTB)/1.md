  
།རྒྱ་གར་སྐད་དུ། ཨ་ཤྭ་ཀཱ་ཀནྟ་མཱ་རཱི་ཙྱཻ་སཱ་དྷ་ནཾ། བོད་སྐད་དུ། མྱ་ངན་མེད་པའི་ཤིང་གི་འོད་ཟེར་ཅན་གྱི་སྒྲུབ་ཐབས། འཕགས་མ་འོད་ཟེར་ཅན་ལ་ཕྱག་འཚལ་ལོ། །རང་གི་སྙིང་གར་སྣ་ཚོགས་པདྨ་ལ་ཟླ་བའི་སྟེང་དུ་མཾ་ཡིག་སེར་པོ་རྣམ་པར་བཀོད་ལ། དེ་བཞིན་དུ་ཐམས་  
ཅད་སོ་སོར་སྣང་བ་ཙམ་གྱི་བདག་ཉིད་དུ་བརྟགས་ནས་ཨོཾ་སྭ་བྷཱ་བ་ཤུདྡྷསརྦ་དྷརྨཱས་བྷཱ་ཝ་ཤུདྡོཉཧཾ་ཞེས་བརྗོད་པར་བྱའོ། །དེ་ནས་དེའི་མཾ་ཡིག་ཡོངས་སུ་གྱུར་པ་ལས་མྱ་ངན་མེད་པའི་ཤིང་སླར་ཡང་མཾ་ཡིག་དེ་ཡོངས་སུ་གྱུར་པ་ལས་བཅོམ་ལྡན་འདས་མ་སྐུ་མདོག་སེར་མོ་ཞལ་གཅིག་པ་ཕྱག་  
གཉིས་པ། དབུའི་ཆ་ལ་རྣམ་པར་སྣང་མཛད་ཀྱིས་ཉེ་བར་མཛེས་པ། རིན་པོ་ཆེའི་ཅོད་པན་ཅན། འགྱིང་བག་དང་བཅས་པ། གསེར་གྱི་མདོག་ལྟ་བུ། ཕག་གི་སྟེང་ན་སྣ་ཚོགས་པདྨ་དང་ཟླ་ལ་རོལ་པའི་ཚབས་ཀྱིས་བཞུགས་པ། ལང་ཚོ་གཞོན་པ། མཐོ་ཞིང་སྟེང་དུ་གནས་པ། ཕྱག་གཡོན་པས་མྱ་  
ངན་མེད་པའི་ཤིང་གི་ཡལ་ག་བསྣམས་པ། གཡས་པས་མཆོག་སྦྱིན་པ། སྐུ་ལ་དོ་ཤལ་ལ་སོགས་པས་རྣམ་པར་བརྒྱན་པ། ན་བཟའ་དཀར་པོ་མནབས་པ། རང་གི་སྙིང་གར་མཾ་ཡིག་ལས་དཔག་ཏུ་མེད་པའི་ཕག་གི་རྣམ་པ་འོད་ཟེར་འཕྲོ་བས་གདུག་པ་ཅན་རྣམས་འདུལ་བར་བསམ་པར་བྱའོ། །ཨོཾ་མཱ་རཱི་  
ཙྱཻ་མཱཾ་སཱ་ཧཱ། དེ་ནས་ཇི་ལྟ་བ་བཞིན་དུ་གཤེགས་ནས་ཅི་བདེར་གནས་པར་བྱའོ། །ཡུལ་གཞན་དུ་འཇུག་པར་འདོད་ན་སྔགས་འདིས་བདག་ཉིད་ཀྱི་སྟོད་གཡོགས་ཀྱི་སྣ་བཟུང་ནས་ལན་བདུན་ཡོངས་སུ་བཟླས་ཏེ་ལྷན་ཅིག་ཏུ་གོས་ཀྱི་མཐའ་བཟུང་ནས་ཇི་ལྟ་བ་བཞིན་དུ་མདུད་པ་བྱས་ཏེ་འགྲོ་བར་བྱའོ། །  
ཆོམ་པོ་ལ་སོགས་པའི་འཇིགས་པ་ལས་མ་གྲོལ་གྱི་བར་དུའོ། །མངོན་པར་འདོད་པའི་ཡུལ་ཐོབ་ནས་མདུད་པ་དགྲོལ་བར་བྱའོ་ཞེས་པ་ནི་མན་ངག་གོ། །ཇི་ལྟ་བ་བཞིན་དུ་མདུད་པ་བྱས་ཏེ་ཞེས་པ་ནི་ལན་བདུན་མངོན་པར་བསྔགས་ནས་དེ་ལ་སྟོད་གཡོགས་ཀྱི་སྣ་ནས་བཟུང་ནས་ཕྱོགས་བཅུར་རྣམ་  
པར་བལྟས་ཏེ་གདུག་པ་ཅན་རྣམས་ཀྱི་མིག་བཅིང་བར་བྱའོ་ཞེས་བསམས་ཏེ། དབུགས་གཅིག་ལ་གཏམ་གྱིས་བར་མཆོད་པར་བཟླས་པར་བྱས་ཏེ་ལམ་བཅིང་བར་བྱའོ་ཞེས་སོ། །མྱ་ངན་མེད་པའི་ཤིང་གི་འོད་ཟེར་ཅན་གྱི་སྒྲུབ་ཐབས་རྫོགས་སོ།། །།  
  
