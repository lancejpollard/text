  
།རྒྱ་གར་སྐད་དུ། བཛྲ་གནྡྷ་རཱི་སཱ་དྷ་ནཾ། བོད་སྐད་དུ། རྡོ་རྗེ་གནྡྷ་རིའི་སྒྲུབ་ཐབས། འཕགས་མ་རྡོ་རྗེ་གཱནྡྷཱ་རཱི་ལ་ཕྱག་འཚལ་ལོ། །རྡོ་རྗེ་གནྡྷ་རཱི་ནག་མོ་ཞལ་དྲུག་པ། ཕྱག་བཅུ་གཉིས་པ། དབུ་སྐྲ་ཁམ་པ་གྱེན་དུ་བརྫེས་ཤིང་ཞབས་གཡོན་བརྐྱང་པའོ། །ཞལ་མཆེ་བ་  
གཙིགས་པ། ཞལ་སོ་སོ་ལ་སྤྱན་གསུམ་གསུམ་པ། ཕྱག་གཡས་པ་དྲུག་ན་གོ་རིམས་བཞིན་དུ་རྡོ་རྗེ་དང། དྲིལ་བུ་དང། རལ་གྲི་དང། ཏྲི་ཤཱུལ་དང། མདའ་དང་འཁོར་ལོ་རྣམས་བསྣམས་པ། ཕྱག་གཡོན་པ་དྲུག་ན་ཁ་ཊཱཾ་ག་དང། ལྕགས་ཀྱུ་དང། གཞུ་དང། དགྲ་སྟ་དང། ཞགས་པ་དང། སྙིང་གར་སྡིགས་མཛུབ་འཕྱར་  
བའོ། །ཞལ་དང་པོ་ནི་ནག་པོའོ། །ཞལ་གཞན་རྣམས་ནི་ཁ་དོག་ལྔ་སྟེ། དཀར་པོ་དང། སེར་པོ་དང། དམར་པོ་དང། ལྗང་གུ་དང། སྔོན་པོའོ། །སྣ་ཚོགས་པདྨ་དང་ཉི་མའི་གདན་ལ་བཞུགས་པའོ། །བཟླ་བའི་སྔགས་ནི། ཨོཾ་ཧཱུཾ་ཧཱུཾ་ཧཱུཾ་སཱ་ཧཱ། ཞེས་སོ། །རྡོ་རྗེ་གནྡྷ་རཱིའི་སྒྲུབ་ཐབས་རྫོགས་སོ།།  
  
