  
།རྒྱ་གར་སྐད་དུ། ཨཱརྱ་ཛཱཾ་གུ་ལཱི་སྭ་དྷ་ནཾ། བོད་སྐད་དུ། འཕགས་མ་དུག་སེལ་མའི་སྒྲུབ་ཐབས། འཕགས་མ་དུག་སེལ་མ་ལ་ཕྱག་འཚལ་ལོ། །  
  
ཟླ་བ་ལ་ཛཱཾ་ཡིག་སེར་པོ་ཡོངས་སུ་གྱུར་པ་ལས་འཕགས་མ་དུག་སེལ་མའི་བདག་ཉིད་དུ་སྐད་ཅིག་གིས་བསྐྱེད་པར་བྱ་སྟེ། སྐུ་མདོག་སེར་མོ་ཞལ་གསུམ་མ། ཕྱག་དྲུག་པ། སྔོན་པོ་དང་  
དཀར་པོ་ནི་གཡས་པ་དང་ཅིག་ཤོས་ཀྱི་ཞལ་ལོ། །རལ་གྲི་དང། རྡོ་རྗེ་དང། མདའ་རྣམས་ནི་གཡས་ཀྱི་ཕྱག་གསུམ་ནའོ། །སྡིགས་མཛུབ་དང་བཅས་པའི་ཞགས་པ་དང། དུག་གི་མེ་ཏོག་དང། གཞུ་བ་ཀང་བ་ཕྱག་གཡོན་པ་གསུམ་ནའོ། །གདེངས་ཀ་རྒྱས་པའི་དཀྱིལ་འཁོར་  
གྱི་དབུས་ལ་གནས་པ། སྤྲུལ་དང་མཛེས་པའི་གོས་དང། རྒྱན་གྱིས་བརྒྱན་པ། གཞོན་ནུ་མའི་མཚན་ཉིད་འབར་བ། མི་བསྐྱོད་པས་དབུ་བརྒྱན་པར་བསྒོམས་ནས་སྔགས་བཟླས་པར་བྱའོ། ཨོཾ་ཛཱཾ་གུ་ལཱི་སརྦ་བི་ཥ་པྲ་ཤ་མ་ནི་ཕུསཱ་ཧཱ། འཕགས་མ་དུག་སེལ་མའི་སྒྲུབ་ཐབས་རྫོགས་སོ།།  
  
  
