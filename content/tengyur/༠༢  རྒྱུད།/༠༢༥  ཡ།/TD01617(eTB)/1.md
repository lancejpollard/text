  
༄༅། །དཔལ་གདན་བཞི་པའི་ཆུའི་སྦྱིན་སྲེག་བཞུགས། ། །བཅོམ་ལྡན་འདས་ཡེ་ཤེས་མཁའ་འགྲོ་མ་ལ་ཕྱག་འཚལ་ལོ། །  
ཆུ་ཡི་སྦྱིན་སྲེག་རིམ་པ་ཞིག་འགྲོ་བ་སེམས་ཅན་དོན་དུ་ནི། །ཅུང་ཞིག་བསྟན་པར་བྱ་བ་ཡང། །ཁྱད་པར་བསྒྲུབ་པའི་དོན་དུ་བཤད། །ཆུ་ཡིས་སྦྱིན་སྲེག་ཇི་ལྟར་འགྱུར། །སྒྲུབ་པ་པོ་ནི་ཐེ་ཚོམ་སྐྱེས། །མེད་ཀྱང་སྡིག་སྲེག་སྡིག་པ་སྦྱོང། །ཆུ་ཡང་དེ་བཞིན་འདྲ་བས་ན། །དེས་ན་སྦྱིན་སྲེག་  
  
༄༅། །ཅེས་བྱའོ། །ས་གཞི་ལ་སོགས་མཚན་ལྡན་པར། །ཤིན་ཏུ་ཡངས་ཤིང་གྲུ་བཞི་ལ། །ཀུན་དུ་དྲིས་བྱུག་མཎྜལ་སྟེང། །བླ་རེ་ལ་སོགས་རྒྱན་རྣམས་བྲེ། །དབུས་སུ་ཆུ་ཡི་སྣོད་སོགས་ལ། །དྲི་ནི་དཀར་པོས་བྱུགས་ནས་ནི། །བུམ་པ་སྐྱོན་བྲལ་ཡོན་ཏན་ལྡན། །  
དབྱིབས་ནི་གྲུ་བྮིའམ་ཟླུམ་པོ་ལ། །ཐབ་ཁུང་ལྟ་བུའི་དབྱིབས་ཅན་དེ། །བཅུ་བཞི་ཁ་ཚད་སུམ་གཉིས་ཟབས། །ཆུ་དང་འོ་མ་བསྲེས་པ་ཡི། །དྲི་ཞིམ་ཆུ་ཡིས་དགང་བར་བྱ། །ཁ་ནི་ཤིང་ལོ་སར་པས་བརྒྱན། །ཡང་ན་བུམ་པ་བརྒྱད་སོགས་ཀྱིས། །གཞུང་གི་དོན་དུ་འདོད་པར་  
ཤེས༑ །འདིར་ནི་བློ་དམན་དོན་སྒྲུབ་ཅིག་བདག་ཉིད་ཡེ་ཤེས་མཁའ་འགྲོ་རུ། །སྐད་ཅིག་གཅིག་གིས་བསྐྱེད་ནས་ཀྱང། །མཆོད་པ་ལ་སོགས་བྱ་བའོ། །དེ་ནས་སྟོང་པའི་ངང་ལས་ཀྱང། །ཆོ་ག་གསུམ་མམ་སྐད་ཅིག་མས། །ཡེ་ཤེས་མཁའ་འགྲོ་ཞལ་གསུམ་ནི། །བཞད་  
དང་ཁྲོ་བ་སྒེག་དང་བཅས། །ཕྱག་གཉིས་རྡོ་རྗེ་དབྱུག་པས་མཚན། །སེམས་དཔའི་སྐྱིལ་ཀྲུང་རྒྱན་གྱིས་ཀླུབས། །ཁ་དོག་དཀར་པོའི་ན་བཟའ་གསོལ། །བྱིན་རླབས་ལ་སོགས་རྫོགས་བྱས་ལ། །ཆུ་སྐྱོན་ལ་སོགས་མེད་པ་ཡིས། །ལག་གཉིས་ཐལ་མོ་སྦྱར་ནས་སུ། །པདྨའི་ཚུལ་  
དུ་ཅུང་ཟད་དབྱེ། །ཨོཾ་ཀ་མ་ལ་བེ་ཧ་སཱ་ཧཱ། པདྨའི་སྔགས་དང་ཕྱག་རྒྱའོ། །ཟླ་བའི་དཀྱིལ་འཁོར་རྒྱས་པ་ཡི། །པདྨ་ཆུ་ཡི་ནང་བཀོད་ལ། །གདུགས་དཀར་པོ་ཡིས་གཡོགས་པ་ཡི། །ས་བོན་དབུས་སུ་བསྒོམ་པར་བྱ། །རང་གི་དབུས་ལས་བྱུང་བ་ཡི། །ས་བོན་ལས་ནི་གཟུགས་  
སུ་བསྐྱེད། །སྐུ་མདོག་ལ་སོགས་གོང་དང་མཐུན། །སྔགས་དང་ཕྱག་རྒྱས་སྤྱན་དྲངས་བསྟིམ། །ལག་གཉིས་ཕན་ཚུན་ཁུ་ཚུར་བཅིངས། །མཛུབ་མོ་གཉིས་ནི་བརྐྱང་ནས་སུ། །མཛུབ་མོ་གཉིས་ནི་མདུད་པར་བྱ། །དམ་ཚིག་ཕྱག་རྒྱར་རབ་ཏུ་གྲགས། །ཨོཾ་ས་མ་ཡ་ཏིཥྛ་ཧཱུཾ་ཕཊ་  
དམ་ཚིག་སྔགས་དང་ཕྱག་རྒྱའོ། །མེ་ཏོག་བདུག་སྤོས་དྲི་ལ་སོགས། །མཁས་པ་ཡིས་ནི་མཆོད་པར་བྱ། །རྡོ་རྗེ་ཁུ་ཚུར་གཉིས་བཅིངས་ལ། །གཡོན་པ་སྙིང་གར་གཞག་ནས་སུ། །གཡས་པ་སྟེང་ནས་དབུབ་པར་བྱ། །རྩ་བའི་ཕྱག་རྒྱར་རབ་ཏུ་གྲགས། །ཨོཾ་ཛུཾ་ཧཱུཾ་སཱ་ཧཱ། རྩ་བའི་  
  
།ཀུནྡ་ལ་སོགས་རྩ་མདོག་དཀར། རྩེ་མོར་དའུར་བ་བཙུགས་ནས་སུ། །ལྷ་མོའི་དབུ་སྟེང་རྡོ་རྗེ་ཡི། །ཅོད་པན་ལ་ནི་གཏོར་བར་བྱ། །གསང་སྔགས་ལན་རེ་བཟླས་ནས་སུ། །ལན་རེ་སྐྱོར་བས་དབུལ་བར་བྱ། །ལན་གྲངས་ཁྲི་ཡི་ལས་ཀྱིས་ནི།།  
ཐམས་ཅད་རེག་ཅིང་ཚེ་འཕེལ་འགྱུར། །ཀ་ར་བའི་རའི་མེ་ཏོག་དམར། །དའུར་བ་དང་ནི་ལྡན་པ་ཡི། །ལས་ནི་ཁྲི་ཕྲག་བྱས་པ་ནི། །ཁྱིམ་རྣམས་ཞི་བར་རབ་ཏུ་གྲགས། །ནཱ་ག་པུཧྤའི་ཡམ་ཤིང་ནི། །འོ་མར་སྤངས་ཏེ་དབུལ་བར་བྱ། །ལས་འདི་ཁྲི་ཕྲག་བྱས་པ་ཡིས། །གྲོང་  
ནི་ཞི་བར་བྱེད་པར་འགྱུར། །པདྨ་ཡི་ནི་ཡམ་ཤིང་རྣམས། །ཁྲི་ཕྲག་དུ་ནི་བཟླས་ནས་སུ། །ལས་རྣམས་ཀུན་ལ་སྦྱར་བྱས་ན། །ཡུལ་ཕྱོགས་ཞི་བར་བྱེད་པར་འགྱུར། །བྲི་ཡང་ཀུ་དང་བིལ་བ་དང། །དེ་བཞིན་ཨུཏྤལ་ཀུ་མ་ད། །རྒྱལ་པོ་ལས་ལ་སོགས་སྦྱར་ན། །ཕ་རོལ་ཀུན་འཁོར་  
འཇོམས་པར་འགྱུར། །སྔགས་པས་རྟག་ཏུ་སྐྱོར་ཆུ་གཏོར། །བརྒྱ་རྩ་བརྒྱད་དུ་གཏོར་བྱས་པས། །བྱེ་བྲག་ཏུ་ནི་རྒྱས་པར་འགྱུར། །བཅོམ་ལྡན་ཡེ་ཤེས་མཁའ་འགྲོ་མ། །སེམས་དཔའི་སྐྱིལ་ཀྲུང་ཕྱག་གཉིས་ལྡན། །རྒྱན་རྣམས་ཀུན་གྱིས་རྣམ་པར་ཀླུབས། །ཕྱག་གཉིས་རྡོ་རྗེ་  
དབྱུག་ཏོ་བསྣམས། །ཁ་དོག་དཀར་པོ་ཤིན་ཏུ་མཛེས། །བཞད་ཅིང་ཁྲོ་ལ་སྒེག་དང་བཅས། །ཤིན་ཏུ་མཛེས་པའི་ན་བཟའ་གསོལ། །ཡེ་ཤེས་མཁའ་འགྲོ་ཕྱག་འཚལ་ལོ། །ཕྲིན་ལས་བཅོལ་པར་བྱས་ནས་ནི། །ཡི་གེ་བརྒྱ་པས་བཤགས་པ་བྱ། །བཛྲ་མུཡིས་གཤེགས་  
སུ་གསོལ། །སྙིང་གར་སྦྱོར་བའི་མན་ངག་ནི། །མཆོད་རྫས་ལ་ཏེ། དེར་འདུས་པའི་བླ་མ་ལ་སོགས་ཕུལ་བས་སུ། །ལྷ་རྣམས་མཉེས་པར་གྱུར་ནས་ནི། །སྐུ་གསུང་ཐུགས་ཀྱི་འོད་ཟེར་གྱིས། །བདག་དང་སློབ་མ་གཉིས་ཀ་ཡི། །ལུས་ངག་ཡིད་གསུམ་སྒྲིབ་པ་སྤྱོད། །མེ་དང་འདྲ་བར་ཆུ་ཡིས་ཀྱང། །  
སྡིག་པ་འདག་པར་ཁོ་ནར་གསུངས། །བདག་གིས་འདི་བྱས་དགེ་བ་ཡིས། །སེམས་ཅན་མ་ལུས་ཐམས་ཅད་ཀྱི། །སྡུག་བསྔལ་མ་ལུས་བྱང་ནས་ཀྱང། །ཐམས་ཅད་བྱང་ཆུབ་ཐོབ་པར་ཤོག་སློབ་དཔོན་བྷ་བའི་མན་ངག་རྫོགས་སོ།། །།ལོ་ཙཱ་བ་ཚུལ་ཁྲིམས་གཞོན་  
  
༄༅། །ནུས་བསྒྱུར་ཅིང་གཏན་ལ་ཕབ་པའོ།།  
  
  
