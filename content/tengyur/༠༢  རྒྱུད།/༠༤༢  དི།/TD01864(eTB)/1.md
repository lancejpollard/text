  
༄༅། །སྟང་སྟབས་ཀྱི་བཀོད་པ་བཞུགས་སོ། །  
། །བགེགས་རྣམས་ལ་ལུས་སྐྲག་མཛད་པ། །དཔལ་ལྡན་རྡོ་རྗེ་ཧཱུཾ་མཛད་ལ། །ཀུན་ནས་དང་བས་ཕྱག་འཚལ་ཏེ། །སྟང་སྟབས་རིམ་པ་བཤད་པར་བྱ། །གཡོན་བརྐྱང་དཔེ་དང་མཐུན་པའི་སྟབས། །ས་གའི་འདུག་སྟངས་གཡས་བརྐྱང་དང། །ཟླུམ་པོར་གནས་དང་  
རྐང་པ་གཅིག་རུས་སྦལ་རྐང་སྟབས་བདུན་པར་བཤད། །གང་ཡང་གཤོལ་དབྱིབས་ལྟ་བུར་ནི། །གཡོན་པའི་བརླ་དང་བུས་མོ་གཉིས། །གཡས་པའི་བྱིན་པ་བརླར་བཅར་ཏེ། །ཐད་ཀར་འཇོག་པར་བྱེད་པ་དང། །རྒྱར་ནི་རྐང་མཐིལ་ལྡར་བཅས་པ། །གཡོན་བརྐྱང་བ་ནི་  
རབ་ཏུ་གྲགས། །རྐང་མཐེབ་དང་ནི་རྟིང་པ་དང། །མཉམ་པོར་ཤིན་ཏུ་བཅེར་བ་ནི། །བསྟན་པ་མཐུན་པའི་རྐང་སྟབས་སུ། །དེ་ཉིད་ཤེས་པ་རྣམས་ཀྱིས་བཤད། །རྐང་པའི་སོར་མོ་ཕྱིར་བསྟན་ཅིང། །པུས་མོའི་ལྷ་ང་གཉིས་བརྐྱང་སྟེ། །རྒྱར་ནི་ཉི་ཤུ་རྩ་དྲུག་སོར། །ས་གའི་  
འདུག་སྟངས་ཡིན་པར་བརྗོད། །གཡོན་ལས་ཡོངས་སུ་བཟློག་པ་ནི། །གཡས་བརྐྱང་བར་ནི་ཤེས་པར་བྱ། །གང་དུ་པུས་མོ་གཉིས་འཇོག་པའི། །གནས་སུ་ལག་གཉིས་འཇོག་པ་ནི། །དང་པའི་གཤོག་པ་ལྟར་བྱས་པ། །ཟླུམ་པོའི་འདུག་སྟངས་ཡིན་པར་འདོད། །གཡས་  
བའི་བརླར་ནི་གཡོན་པ་གཟུགས། །དེ་ནི་རྐང་པ་གཅིག་ཅེས་བྱ། །གཡས་པས་གཡོན་པའི་སོར་མོ་མནན། །རུས་སྦལ་རྐང་སྟབས་ཡིན་པར་བཤད། །དང་པོ་བཅུ་ཡིན་གཉིས་པ་ལྔ། །གསུམ་པ་དྲུག་སྟེ་བཞི་པ་དགུ། །ལྔ་པ་དེ་བཞིན་དྲུག་པ་གཉིས། །བདུན་པ་ལ་ནི་གཅིག་  
  
༄༅། །དང་སྦྱར། །ད་དག་ཀྱང་གང་ཞེ་ན། སེང་གེའི་སྟང་སྟབས་དང། སེང་གེའི་གླལ་བ་དང། རྡོ་རྗེ་སྒྲོག་དང། རྡོ་རྗེ་ཐོ་བ་དང། བུད་མེད་ཀྱི་སྒྱུ་འཕྲུལ་དང། རྡོ་རྗེ་དྲལ་བ་དང། རྡོ་རྗེ་མཆེ་བ་དང། རལ་གྲིའི་ཐབས་དང། ལྕགས་ཀྱུའི་ཐབས་དང་  
མདུང་ཐུང་གི་ཐབས་དང། ཐག་མདུང་འཕེན་ཐབས་དང། རྡོ་རྗེའི་སྟང་སྟབས་དང། རྡོ་རྗེ་གསོར་བ་དང། རྡོ་རྗེ་རོ་ལངས་དང། གཏུན་ཤིང་གི་ཐབས་དང། བ་དན་གྱི་ཐབས་དང། རྡོ་རྗེ་འགུགས་བྱེད་དང། རྡོ་རྗེ་འཇོ་ཚུལ་དང། མི་འཇིགས་པའི་ཚུལ་དང། འབྲས་བུའི་  
ཐབས་དང། མཆོག་སྦྱིན་པའི་ཐབས་དང། ཕྱག་འཚལ་བའི་ཚུལ་དང། རྡོ་རྗེ་འཕེན་པ་དང། རྡོ་རྗེ་འཇིགས་སུ་རུང་བ་དང། རྡོ་རྗེ་སྟོབས་པོ་ཆེས་འདེགས་པ་དང། རྡོ་རྗེ་གད་མོ་དང། རྡོ་རྗེའི་ཐབས་དང། ཞགས་པའི་ཐབས་དང། བེ་ཅོན་གྱི་ཐབས་དང། མཚོན་རྩེ་གཅིག་  
པའི་ཐབས་དང། མདུང་བུའི་ཐབས་དང། རྡོ་རྗེའི་གར་དང། སྒོ་བཞི་བྱིན་གྱིས་བརླབས་པ་དང། རྡོ་རྗེ་གདུ་བུ་དན། རྡོ་རྗེ་འཁྱིལ་པ་དང། རྡོ་རྗེའི་སྒྲ་དང། འཁོར་ལོའི་ཐབས་དང། པདྨའི་ཚུལ་དང། གཞུའི་ཐབས་དང། མདའ་གཟུང་བའི་ཐབས་དང། མདའ་  
འཕང་བའི་ཐབས་དང། རྐང་པ་ཡ་གཅིག་གི་སྟང་སྟབས་དང། བུང་བའི་འཕུར་སྟངས་དང། རྡོ་རྗེ་འདེགས་པ་ལ་སོགས་པ་དེ་དག་གོ། །དེ་དག་གི་ཐབས་བཤད་པར་བྱ་སྟ། རང་ཉིད་ཁ་འོག་ཏུ་བལྟས་ཏེ་གདངས་ལ་ལག་པ་གཉིས་ཀྱི་མཁྲིག་མ་མདུད་དེ་ཁའི་དྲུང་དུ་བཞག་པ་ནི་སེང་  
གེའི་སྟང་སྟབས་སོ། །དེ་ཉིད་ལས་ཐམས་ཅད་དུ་བལྟ་བས་ལྕེ་འགུལ་བ་དང་བཅས་པ་ནི་སེང་གེའི་གླལ་པའོ། །རྡོ་རྗེ་སྒྲོག་ནི་རང་གི་སྙིང་གར་རྡོ་རྗེ་བཅིང་བར་བྱད་པ་སྟེ། རྡོ་རྗེ་ཁུ་ཚུར་གཉིས་བསྡམས་ལ། །མཛུབ་མོ་བཀུག་སྟེ་བཅིངས་ནས་སུ། །བསྐོར་བའི་ཚུལ་དུ་བྱ་བ་ནི། །ལྷ་  
རྣམས་དགུག་པའི་དམ་པའོ། །ཞེས་བཤད་པའོ། །གཡོན་པའི་རྡོ་རྗེ་ཁུ་ཚུར་གྱིས་ཕུར་བུ་བཟུང་སྟེ་བགས་ཀྱི་སྟེང་དུ་བཞག་ལ། གཡས་པའི་རྡོ་རྗེ་ཁུ་ཚུར་གྱིས་རྡོ་རྗེ་ཐོ་བ་བཟུང་ནས་བརྡུང་བ་ནི་རྡོ་རྗེ་ཐོ་བའོ། །གར་དང་བཅས་པའི་རྡོ་རྗེ་སྒེག་མོའི་ཕྱག་རྒྱ་བཅིངས་ལ། མགོ་བོ་གཡོན་  
  
།སྙིང་གར་རྡོ་རྗེ་བསྡམས་པ་འབྱེད་པ་ནི་རྡོ་རྗེ་དྲལ་པའོ། །རྡོ་རྗེ་ཁུ་ཚུར་གྱི་མཐེའུ་ཆུང་གཉིས་བསྒྲེང་སྟེ་བཟློག་ལ་ཁའི་འགྲམ་དུ་མཆེ་བའི་ཚུལ་དུ་བཞག་པ་ནི་རྡོ་རྗེ་མཆེ་བའོ། །གཡོན་པའི་ཁུ་ཚུར་གྱི་ཤུབས་ནས་དྲངས་ཏེ་གཡས་  
པའི་ཁུ་ཚུར་གྱིས་དཔུང་མགོར་རལ་གྲི་འཛིན་པའི་ཚུལ་དུ་བཞག་པ་ནི་རལ་གྲིའི་ཐབས་སོ། །གཡོན་པའི་མཛུབ་མོ་དང་གཡས་པའི་མཐེའུ་ཆུང་མདུད་པར་བྱས་ཏེ་གཡས་པའི་མཛུབ་མོ་ལྕགས་ཀྱུ་ལྟར་བྱས་པས་འགུགས་པ་ནི་ལྕགས་ཀྱུའི་ཐབས་སོ། །རྡོ་རྗེ་ཁུ་ཚུར་གཉིས་ཀྱིས་གཡོན་  
དུ་འདེབས་པ་ལྟར་བྱེད་པ་ནི་མདུང་ཐུང་གི་ཐབས་སོ། །ལག་པ་གཡོན་དཀུར་བརྟེན་པ་ལ་གཡས་པའི་ཁུ་ཚུར་གྱིས་ཐག་མདུང་བསྐོར་བའི་ཚུལ་དུ་ལན་གསུམ་དུ་བསྐོར་ནས་འཕེན་པ་ནི་ཐག་མདུང་འཕེན་པའི་ཐབས་སོ། །རྡོ་རྗེ་བསྣུན་པའི་ཚུལ་ནི་རྡོ་རྗེའི་སྟང་སྟབས་སོ། །ལག་པ་གཉིས་  
ཀྱིས་རྡོ་རྗེ་འོག་ཏུ་ལན་གསུམ་གསོར་ལ། དེ་བཞིན་དུ་སྟེང་དུ་ཡང་ལན་གསུམ་གསོར་བར་བྱེད་པ་ནི་རྡོ་རྗེ་གསོར་བའོ། །ལག་པ་གཉིས་ཀྱིས་རོ་ལ་བཟུང་ནས་ཟ་བའི་ཚུལ་དུ་བྱེད་ཅིང་ཡོངས་སུ་བལྟ་བ་ནི་རྡོ་རྗེ་རོ་ལངས་སོ། །རྡོ་རྗེ་བསྡམས་པས་བཟུང་བའི་གཏུན་ཤིང་གིས་བགེགས་  
རྣམས་རྡུང་བ་ལྟར་བྱེད་པ་ནི་གཏུན་ཤིང་གི་ཐབས་སོ། །གཡོན་པའི་རྡོ་རྗེ་ཁུ་ཚུར་སྙིང་གར་བསྟན་པར་བྱས་ལ་གཡས་པའི་རྡོ་རྗེ་ཁུ་ཚུར་ལས་གུང་མོ་བརྐྱང་པའི་ཚིགས་དང་པོར་མཛུབ་མོ་བཀུག་ནས་དཔུང་མགོར་བཞག་པ་ནི་བ་དན་གྱི་ཐབས་སོ། །གཡོན་པ་དཀུར་བརྟེན་ལ་གཡས་པས་  
སྙིང་གནས་འགུགས་པའི་ཚུལ་དུ་བྱེད་པའི་སྙིང་ག་དེ་ཉིད་དུ་རྡོ་རྗེ་སེམས་དཔའ་ལྟར་འཇོག་པ་ནི་རྡོ་རྗེ་འགུགས་བྱེད་དོ། །སྙིང་གའི་མདུན་དུ་འགྱིང་བག་དང་བཅས་པས་ལག་པ་ཡོངས་སུ་བསྐོར་བ་ནི་རྡོ་རྗེ་འཇོ་ཚུལ་ལོ། །གཡོན་པ་དཀུར་བརྟན་ལ་གཡས་པ་མི་འཇིགས་པའི་ཚུལ་དུ་བྱེད་པ་ནི་  
མི་འཇིགས་པའི་ཚུལ་ལོ། །གཡོན་པ་དེ་ཉིད་དུ་བཞག་པ་ལ་གཡས་པའི་ལག་མཐིལ་དུ་འབྲས་བུ་བཞག་པའི་ཚུལ་དུ་བྱས་ཏེ་མདུན་དུ་དྲང་བ་ལྟར་བྱེད་པ་ནི་འབྲས་བུའི་ཐབས་སོ། །དེ་ཉིད་ལས་གཡས་པ་མཆོག་སྦྱིན་པའི་ཚུལ་དུ་བྱེད་པ་ནི་མཆོག་སྦྱིན་པའི་ཐབས་སོ། །ཐལ་མོ་སྦྱར་བ་  
  
༄༅། །བསྟོད་པའི་ཚུལ་དུ་སྙིང་གར་བཞག་པ་ནི་ཕྱག་འཚལ་བའི་ཚུལ་ལོ། །གཡོན་པ་དཀུར་བརྟེན་ལ་གཡས་པ་རྡོ་རྗེ་རྩེ་གསུམ་པ་འཕེན་པའི་ཚུལ་དུ་བྱེད་པ་ནི་རྡོ་རྗེ་འཕེན་པའོ། །ཁའི་སྟེང་འོག་ཏུ་ལག་པ་གཉིས་བཀན་ཏེ་དེ་ཉིད་དང་འཇིགས་སུ་རུང་བ་ལྟར་  
བྱེད་པ་ནི་རྡོ་རྗེ་འཇིགས་སུ་རུང་བའོ། །སྙིང་གར་ལག་པ་གཡོན་པ་རྡོ་རྗེ་རྩེ་གསུམ་ལྟར་བྱས་ལ་གཡས་པའི་རྡོ་རྗེ་ཁུ་ཚུར་དབྱིག་པ་ལྟར་འདེབས་པས་རྩེ་གསུམ་པར་བྱས་ཏེ་འཇོག་པ་ནི་རྡོ་རྗེ་སྟོབས་པོ་ཆེས་འདེགས་པའོ། །རྡོ་རྗེ་ཁུ་ཚུར་གཉིས་བཀན་ཏེ་ཁར་བཞག་ལ་ཧ་ཧ་ཞེས་དགོད་  
པའི་ཚུལ་གྱིས་ཡི་གེ་ཧ་ཧ་བཞི་བརྗོད་པ་ནི་རྡོ་རྗེ་གད་མོའོ། །གཡོན་པ་ཁྲོ་བོའི་ཁུ་ཚུར་ལས་མཛུབ་མོ་སྙིང་གར་བསྒྲེངས་ལ་གཡས་པ་བ་དན་གསུམ་པར་བྱས་པས་རྡོ་རྗེ་གསོར་བའི་ཚུལ་དུ་བྱེད་པ་ནི་རྡོ་རྗེའི་ཐབས་སོ། །མཁྲིག་མ་གཉིས་མདུད་པ་ནི་ཞགས་པའི་ཐབས་སོ། །གཡོན་པ་  
དཀུར་བརྟེན་ལ་གཡས་པའི་ཁུ་ཚུར་གྱིས་མཐེ་བོ་ནང་ནས་བཏོན་ཏེ་བསྒྲེང་བ་ནི་བེ་ཅོན་གྱི་ཐབས་སོ། །དེ་ཉིད་ལས་ལག་པ་གཡས་པས་མདུང་རྩེ་གཅིག་པ་འཕེན་པའི་ཚུལ་དུ་བྱེད་པ་ནི་རྩེ་གཅིག་པའི་ཐབས་སོ། །དེ་ཉིད་ལས་མདུང་བུ་འདེབས་ཤིང་བགེགས་གསོད་པའི་ཚུལ་དུ་བྱེད་  
པ་ནི་རྡོ་རྗེ་མདུང་བུའི་ཐབས་སོ། །ལག་པ་གཡོན་བརྐྱང་བ་དེའི་རྩ་བར་གཡས་པའི་མཐེབ་ཆུང་ནས་བཀྲོལ་ཏེ་བ་དན་གསུམ་པར་བྱས་པ་ནི་རྡོ་རྗེའི་གར་རོ། །ཤར་ལ་སོགས་པའི་ཕྱོགས་སུ་ས་གནོན་ལ་སོགས་པའི་ཕྱག་རྒྱ་དང་ལྡན་པས་སྟོང་པ་ཉིད་ལ་སོགས་པ་རྣམ་པར་ཐར་པའི་  
སྒོ་བཞི་བསྒོམ་པ་ནི་སྒོ་བཞི་བྱིན་གྱིས་བརླབ་པའོ། །གཡོན་པ་དཀུར་བརྟེན་ནས་གཡས་པའི་སྡིགས་མཛུབ་བསྒྲེང་བ་ནི་རྡོ་རྗེ་འཁྱིལ་པའོ། །གཡས་པ་རྡོ་རྗེ་སྙིང་གར་འཇོག་ཅིང་གཡོན་པས་རྣ་བའི་དྲུང་དུ་དྲིལ་བུ་དཀྲོལ་བ་ནི་རྡོ་རྗེའི་སྒྲའོ། །སྙིང་གར་རྡོ་རྗེ་ཁུ་ཚུར་གྱི་མཐེའུ་ཆུང་དང་  
མཛུབ་མོ་རྡོ་རྗེ་མདུད་པ་བྱས་ཏེ་འཁོར་ལོ་ལྟར་བསྐོར་བ་ནི་འཁོར་ལོའི་ཕྱག་རྒྱའོ། །སྙིང་གར་པདྨ་ཁ་འབྱེད་པའི་ཚུལ་དུ་བྱེད་པ་ནི་པདྨའི་ཚུལ་ལོ། །གཡོན་པ་གཞུ་འཛིན་པའི་ཚུལ་དུ་འཇོག་པ་ནི་གཞུའི་ཐབས་སོ། །དེ་ཉིད་མདའ་དང་བཅས་པར་རྣ་བའི་དྲུང་དུ་འགེངས་པ་ནི་མདའ་གཟུང་  
  
།དེ་ཉིད་མདའ་འཕེན་པ་ལྟར་བྱེད་པ་ནི་མདའ་འཕེན་པའི་ཚུལ་ལོ། །རྐང་པ་གཡོན་པའི་བརླ་ལ་གཡས་པའི་མཐིལ་བཙུགས་ཏེ། ལག་པ་གཉིས་དཀུར་བརྟེན་པ་ནི་རྐང་པ་ཡ་གཅིག་གི་སྟང་སྟབས་སོ། །དེ་ཉིད་དང་གཡས་གཡོན་དུ་ལག་པ་གཉིས་བསྐོར་བ་  
ནི་བུང་བའི་འཕུར་སྟངས་སོ། །གཡོན་པ་དཀུར་བརྟེན་ལ་གཡས་པ་སྙིང་གར་རྡོ་རྗེ་གཏད་དེ་འཇོག་པ་ནི་རྡོ་རྗེ་འདེགས་པའོ། །དེ་ནས་སློབ་དཔོན་བློ་གྲོས་ལྡན་པ་ཡིས། །དཀྱིལ་འཁོར་ས་ཡི་དབུས་སུ་འདུག་ནས་ནི། །འདུག་སྟངས་རྣམས་ཀྱི་གོ་རིམས་དབྱེ་བ་དག་དེ་ནི་ཅི་ནུས་ཀྱིས་  
ནི་རྣམ་པར་སྦྱར། །རྡོ་རྗེའི་སྐྱིལ་ཀྲུང་དང་ནི་པདྨའི་འདུག་སྟངས་དང། །སེམས་དཔའི་སྐྱིལ་ཀྲུང་དང་ནི་དཔའ་བོའི་འདུག་སྟངས་དང། །བཟང་པོའི་འདུག་སྟངས་དང་ནི་དེ་བཞིན་ཙོག་པུར་འདུག་རོལ་པའི་གནས་ཐབས་འདུག་སྟངས་བདུན་པར་བཤད། །གཡས་པའི་བྱིན་པ་དང་ནི་  
བརླ་དབུས་སུ། །རྐང་པ་གཡོན་པ་རྣམ་པར་བཞག་ནས་ཀྱང། །དེ་ཡི་སྟེང་དུ་གཡས་པ་བཞག་པ་ནི། །རྡོ་རྗེའི་སྐྱིལ་མོ་ཀྲུང་ཞེས་བྱ་བར་བཤད། །གཡས་པའི་བྱིན་པས་བྱིན་པ་གཡོན་མནན་ལ། །པུས་མོ་གཉིས་ཀ་དབབ་པར་བྱས་ནས་ནི། །ལུས་ནི་རབ་ཏུ་ཞི་བའི་ཚུལ་དང་ལྡན། །  
པདྨའི་འདུག་སྟངས་ཡིན་པར་མཁས་པས་བཤད། །རྐང་པ་གཡོན་པའི་བརླ་ཡི་སྟེང་དུ་ནི། །རྐང་པ་གཡས་པ་ཅུང་ཟད་ཙམ་སྦྱར་ལ། །གཡོན་པ་དེ་ཡི་འོག་ཏུ་བཞག་པ་ནི། །སེམས་དཔའི་སྐྱིལ་མོ་ཀྲུང་ཞེས་རྣམ་པར་གྲགས། །རྐང་པ་གཡོན་པ་ཡིས་ནི་སྐྱིལ་མོ་ཀྲུང། །ཕྱེད་  
དུ་བཅས་ལ་དེ་དང་ཉེ་བར་ཡང། །རྐང་པ་གཡས་པ་དྲང་པོར་བཞག་པ་ནི། །དེ་ནི་དཔའ་བོའི་འདུག་སྟངས་ཡིན་པར་འདོད། །རྐང་པ་གཉིས་ཀ་སྟན་གྱི་སྟེང་དུ་ནི། །དྲང་པོ་ཉིད་དུ་ཐུར་དུ་བརྐྱང་བྱས་ལ། །དེ་ཉིད་བརྟན་པོར་རབ་ཏུ་འཇོག་པ་ནི། །བཟང་པོའི་འདུག་སྟངས་ཡིན་པར་རབ་  
ཏུ་གྲགས། །རྐང་པ་གཉིས་ཀ་མཐོ་གང་ཙམ་གྱིས་ནི། །བར་དུ་ཆོད་པར་སྟན་ལ་བཞག་ནས་ཀྱང། །ཙོག་ཙོག་པོར་ནི་འདུག་པ་གང་ཡིན་པ། །དེ་ཉིད་ཙོག་པུའི་འདུག་སྟངས་ཉིད་དུ་བཤད། །རྐང་པ་གཡས་པ་ཉིད་ནི་སེམས་དཔའ་ཡི། །སྐྱིལ་ཀྲུང་ཕྱེད་པ་བརྟན་པར་རབ་བྱས་  
  
༄༅། །ལ༑ །གཡོན་པ་སྒེག་དང་བཅས་པས་བརྐྱང་པ་ནི། །རོལ་པའི་འདུག་སྟངས་སུ་ནི་གྲགས་པ་ཡིན། །རྡོ་རྗེའི་སྐྱིལ་ཀྲུང་ཉིད་ལ་གནས་ནས་ནི། །རྣམ་པར་སྣང་མཛད་ལ་སོགས་ཕྱག་རྒྱ་བཅིང། །པདྨའི་འདུག་སྟངས་ཀྱིས་ཀྱང་སྒེག་མོ་ལ། །སོགས་པ་  
རྣམས་ཀྱི་ཕྱག་རྒྱ་བཅིང་བར་བྱ། །སེམས་དཔའི་སྐྱིལ་མོ་ཀྲུང་ལ་གནས་ནས་ནི། །རྡོ་རྗེ་སེམས་དཔའ་ལ་སོགས་ཕྱག་རྒྱ་བཅིང། །དཔའ་བོའི་འདུག་སྟངས་ཉིད་ལ་གནས་ནས་ཀྱང། །རྡོ་རྗེ་ཁྲོ་བོའི་ཕྱག་རྒྱ་བཅིང་བར་བྱ། །བཟང་པོའི་འདུག་སྟངས་ཀྱིས་ཀྱང་བྱ་བ་ནི། །བྱམས་པ་  
ལ་སོགས་རྣམས་ཀྱི་ཕྱག་རྒྱ་བཅིང། །ཙོག་བུའི་འདུག་སྟངས་ཀྱིས་ནི་ཕོ་ཉ་དང། །བྲན་ཕོ་བྲན་མོ་ལ་སོགས་ཕྱག་རྒྱ་བཅིང། །རོལ་པའི་གནས་ཐབས་ཀྱིས་ནི་བྱ་བ་གང། །འཇིག་རྟེན་སྐྱོང་བའི་ཕྱག་རྒྱ་བཅིང་བར་བྱ། །དེ་ལྟར་རྣམ་པར་བསྡུས་པ་ལས་བྱུང་བའི། །དགེ་བ་གང་ཡིན་  
དེས་ནི་འགྲོ་བ་རྣམས། །སངས་རྒྱས་ཡེ་ཤེས་མགོན་དང་བཅས་པ་དེར། །གཞོལ་བ་ཉིད་དུ་རྟག་ཏུ་འབབ་པར་ཤོག་སྟང་སྟབས་ཀྱི་བཀོད་པ་སློབ་དཔོན་ཆེན་པོ་སངས་རྒྱས་ཡེ་ཤེས་ཞབས་ཀྱི་ཞལ་སྔ་ནས་མཛད་པ་རྫོགས་སོ།།  
  
  
