  
༄༅། །ཕྱག་ན་རྡོ་རྗེ་མདོ་ལུགས་ཀྱི་མན་ངག་ལག་ཏུ་བླང་བའི་སྒྲུབ་ཐབས་བཞུགས། །བཅོམ་ལྡན་འདས་དཔལ་ཕྱག་ན་རྡོ་རྗེ་  
ལ་ཕྱག་འཚལ་ལོ། །དེ་ཡོངས་སུ་བསྙེན་པར་འདོད་པའི་རིག་པ་འཛིན་པས་དབེན་ཞིང་ཉམས་དགའ་བའི་སར་ས་བསླང་བ་དང། གནས་བརྩིག་པ་དང། དགོས་པའི་ཡོ་བྱད་དང། མཐུན་པའི་སྦྱོར་བ་དང། མཆོད་པའི་རྫས་རྣམས་བ་སོགས་ལ་སྔོན་དུ་འགྲོ་བའི་ལས་བྱ་སྟེ། དང་  
པོར་དཀོན་མཆོག་མཆོད། དེ་ནས་ཆོས་སྐྱོང་དང་རིགས་དྲུག་ལ་སྦྱིན། གཏོར་མ་རྒྱ་ཆེན་པོ་བཏང། དེ་ནས་བསམ་གཏན་ཁང་བ་བྱི་དོར་བྱས་ཏེ། མེ་ཏོག་གཅལ་དུ་བཀྲམ་ལ་རྒྱན་རྣམས་ཀྱིས་བརྒྱན་ཏེ། དེའི་དབུས་སུ་མཎྜལ་སྔོན་པོ་གྲུ་བཞི་པ་ཅིག་གི་སྟེང་དུ། མཆོད་  
  
མཆོད་པ་རྣམ་པ་ལྔ་དང། གཏའ་གཏོར་དང། བུམ་པ་བཅའ་ཐབས་རྫོགས་པར་བྱས་ལ་དང་པོར་ཁྲུས་བྱ་སྟེ། དེ་ནས་རིག་པ་འཛིན་པ་ཉིད་སྟན་བདེ་བ་ལ་འདུག་སྟེ། དང་པོར་བྱང་ཆུབ་མཆོག་ཏུ་སེམས་བསྐྱེད་ལ། །  
དེ་ནས་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཧཱུཾ་སྔོན་པོ་བསམས་ཏེ་སྔགས་འདི་བརྗོད་པར་བྱའོ། །ཨོཾ་སརྦ་དྷརྨ་ཏཱ་བཛྲ་སིདྡྷི་ཧཱུཾ་ཞེས་པས་སྣོད་བཅུ་དང་རྫས་ཐམས་ཅད་པ་ཆེན་པོར་བསམ་མོ། །ཧཱུཾ་དེ་ཉིད་ལས་སྐད་ཅིག་ཏུ་ལྷའི་ང་རྒྱལ་དུ་གནས་པའི་ཧཱུཾ་ལས་འོད་ཟེར་ཕྱོགས་བཅུར་  
འཕྲོས་པས། བླ་མ་དང། ལྷག་པའི་ལྷ་དང། དཀོན་མཆོག་སྤྱན་དྲངས་ཏེ། ཨེ་ཧྱེ་ཧི་བྷ་ག་བའན་སརྦ་ཏ་ཐཱ་ག་ཏ་བུདྡྷ་དྷརྨ་སཾ་གྷ་བཛྲ་པཱ་ཎི། མ་ཧཱ་གུ་རུ། བཛྲ་ས་མ་ཡ་ཧཱུཾ་ཧཱུཾ་ཛཿ་ཞེས་བརྗོད་པས་ནམ་མཁའི་མཐའ་དང་མཉམ་པ་མདུན་དུ་བྱོན་པར་བསམ་མོ། །པདྨ་ཀཱ་མ་ལ་ཡ་སྟྭཾ་  
ཞེས་གདན་དབུལ་ལོ། །ཕྱག་བཙལ་བ་དང། མཆོད་པ་འབུལ་པ་དང། སྡིག་པ་བཤགས་པ་དང། རྗེས་སུ་ཡི་རང་བ་དང། ཆོས་ཀྱི་འཁོར་ལོ་བསྐོར་བ་དང། གསོལ་བ་གདབ་ཅིང་སྐྱབས་སུ་འགྲོ་བ་དང། ལུས་དབུལ་ཞིང་དགེ་བའི་རྩ་བ་བསྔོ་བའོ། །དེ་ནས་ཡི་གེ་བརྒྱ་པས་  
ཚོགས་སོགས་ལྷ་རྣམས་གཤེགས་སུ་གསོལ། ཨོཾ་ཨཱབིགྷནནྟ་ཀྲྀཏ་ཧཱུཾ་ཞེས་པས་བདག་ཉིད་བགེགས་དགྲའི་ཏིང་ངེ་འཛིན་གྱིས་ཡུངས་ཀར་ལ་སྔགས་བཟླས་ཏེ། ཁྲོ་བོའི་སྤྲུལ་པར་སྤྲོ་སྟེ། ཨོཾ་ཨ་མྲྀ་ཏ་ཀུནྡ་ལི་ཧ་ན་ཧ་ན་ཧཱུཾ། སརྦ་བིགྷྣཱནྟ་ཀྲྀཏ་ཧཱུཾ་ཕཊ་ཅེས་ཕྱོགས་བཞི་མཚམས་  
བརྒྱད་སྟེང་འོག་བཅུར་སྔགས་བདུན་བདུན་དང་བཅས་ཏེ་མཚམས་གཅད་པར་བྱའོ། །ན་མོ་རཏྣ་ཏྲ་ཡཱ་ཡ། ན་མཙཎྜ་བཛྲ་པཱ་ཎ་ཡེ། མ་ཧཱ་ཡཀྵ་སེ་ནཱ་པ་ཏ་ཡེ། ན་མོ་བཛྲ་ཀྲོ་དྷཱ་ཡ། མ་ཧཱ་དཾ་ཥྚྲོཏྐ་ཊ་བཧྲཻ་ར་བཱ་ཡ། ཨ་སི་མུ་ས་ལ་དྷ་རཱ་ཡ། པ་ར་ཤུ་པཱ་ཤ་ཧ་སྟཱ་ཡ། ཏདྱ་ཐཱ། ཨོཾ་ཨ་མྲྀ་ཏ་  
ཀུཎྜ་ལི་ཁ་ཁ། ཁཱ་ཧི་ཁཱ་ཧི། ཏིཥྛ་ཏིཥྛ། བནྡྷ་བནྡྷ། ཧ་ན་ཧ་ན། གྲྀ་ཧྞ་གྲྀ་ཧྞ། གརྫ་གརྫ། བི་སྥོ་ཊ་ཡ་བི་སྥོ་ཊ་ཡ། སརྦ་བིགྷྣཱཾ་བི་ནཱ་ཡ་ཀཱཾ། མ་ཧཱ་ག་ན་པ་ཏི། ཛཱི་བི་ཏཱནྟ་ཀ་རཱ་ཡ་སཱ་ཧཱ་ཞེས་མཚོན་ཆའི་ཆར་ཕབ་ལ་བཏུལ་ཞིང་སྦྱང་བར་བྱའོ། །དེ་ནས་ཁམས་གསུམ་གྱི་  
  
༄༅། །སེམས་ཅན་ཐམས་ཅད་སྡུག་བསྔལ་དང་དབྲལ་བར་བྱའོ་སྙམ་པ་ནི་སྙིང་རྗེ་ཚད་མེད་པའོ། །བདེ་བ་ལ་དགོད་པར་བྱའོ་སྙམ་པ་ནི་བྱམས་པ་ཚད་མེད་པའོ། །བདེ་བ་དང་ནམ་དུའང་མི་འབྲལ་བར་བྱའོ་སྙམ་པ་ནི་དགའ་བ་ཚད་མེད་པའོ། །དེའང་སེམས་ཅན་ཐམས་ཅད་དང་ཐུན་མོང་དུ་བྱེད་  
པ་ནི་བཏང་སྙོམས་ཚད་མེད་པའོ། །ཨོཾ་མ་ཧཱ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཱཏྨ་ཀོཉཧཾ། ཞེས་པ་སྟོང་པ་ཉིད་དུ་བསམས་ལ། དེའི་དང་ལས་ཨེ་ལས་ཆོས་འབྱུང་གྲུ་གསུམ་པའི་དབུས་སུ་ཡཾ་ལས་རླུང་གི་དཀྱིལ་འཁོར། བཾ་ལས་ཆུའི་དཀྱིལ་འཁོར། ཁཾ་ལས་གསེར་གྱི་ས་གཞི། །རཾ་ལས་མེ་རི་ལྔའི་  
དབུས་སུ། ལཾ་ལས་རི་རབ་ཀྱི་སྟེང་དུ། སཾ་ཡོངས་སུ་གྱུར་པ་ལས་སྣ་ཚོགས་རྡོ་རྗེ། དེ་ཡོངས་སུ་གྱུར་པ་ལས་རྡོ་རྗེའི་གུར་དང། རབ་དང་མཚོན་ཆའི་འཁོར་ལོ་རྫོགས་པར་བསྒོམས་པའི་དབུས་སུ། བྷྲཱཾ་སྔོན་པོ་འཕྲོ་འདུས་པ་ལས་གཞལ་ཡས་ཁང་སྔོན་པོ་གྲུ་བཞི་སྒོ་བཞི། སྒོ་ཁྱུད་དང་ལྡན་  
པར་བསྒོམ་པར་བྱའོ། །ཙ་སེར་པོ་ལས་འཁོར་ལོ་སྔོན་པོ་རྩིབས་བཞིའི་དབུས་སུ་པཾ་ལས་པདྨ། རཾ་ལས་ཉི་མ། ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཧཱུཾ་མཐིང་ནག་བསམས་ཏེ། འོད་འཕྲོས་པ་ལས་འཕགས་པ་མཆོད། སེམས་ཅན་གྱི་དོན་བྱས་ནས་སྣང་བ་ཐམས་ཅད་རང་གི་ལྷག་པའི་  
ལྷར་གྱུར་ཏེ། དེ་དག་ཡོངས་སུ་གྱུར་པ་ལས་ཁྲོ་བོའི་རྡོ་རྗེ་རྩེ་ལྔ་པ་ཁ་དོག་སྔོན་པོ་འོད་ཟེར་གྱི་ཕྲེང་བ་རྣམ་པར་འཁྲུགས་པ་ལྟེ་བ་ཧཱུཾ་གིས་མཚན་པར་བསམ་མོ། །དེའི་འོད་ཟེར་གྱིས་ཁྲོ་བོའི་རིགས་རྣམས་བཀུག་ནས་དེ་དག་ཡོངས་སུ་གྱུར་པ་ལས། གནོད་སྦྱིན་གྱི་སྡེ་དཔོན་ཆེན་པོ་ལག་ན་རྡོ་རྗེ་གོས་སྔོན་པོ་  
ཅན་སངས་རྒྱས་གང་གའའི་ཀླུང་ཕྲག་འབུམ་བྱེ་མ་སྙེད་ཀྱིས་རྗེས་སུ་གནང་བ། མཆེ་བ་གཙིགས་པ་དང་འཚམ་པའམ། སྐུ་མདོག་སྔོན་པོ་གཡས་རྡོ་རྗེ། གཡོན་སྡིགས་མཛུབ་ཀླུ་ཆེན་པོ་བརྒྱད་ཀྱིས་གཟུངས་ནས་འབྱུང་བ་ལྟར་བརྒྱན་པ། སྟག་གི་ཤམ་ཐབས་དང། ན་བཟའ་ཆོས་གོས་སྔོན་པོ་  
དང༑ སེང་གེའི་སྟོད་གཡོགས་དང། གདན་དབང་པོ་དང། ཉི་མ་དང་པདྨའི་སྟེང་ན་ཀླུ་ཆེན་པོ་བརྒྱད་ནམ་མཁའི་ལྡིང་གི་རྒྱལ་པོ་དང་བཅས་པར་ཡང་དག་པར་བསྐྱེད་དེ། དེ་ཉིད་ཀྱི་སྙིང་གར་ཡེ་ཤེས་སེམས་དཔའི་འཁོར་ལོ་གོས་སྔོན་པོ་ཅན་རྣམས་བསྒོམ་པར་བྱའོ། །དབང་པོ་དྲུག་ལའང་དེ་  
  
།དེ་ནས་ཡེ་ཤེས་ཀྱི་འཁོར་ལོའི་ཧཱུཾ་ལས་ཧཱུཾ་རེ་འཁོར་ལོའི་སྟེང་དུ་གནས་པ་ལས་ཕྱག་མཚན་ཏྲི་ཤཱུལ་དང། རལ་གྲི་དང། དབྱུག་ཐོ་དང། འཁོར་ལོ་ཧཱུཾ་གིས་མཚན་པར་གྱུར་ཏེ། དེ་དག་ཡོངས་སུ་གྱུར་པ་ལས་ཤར་གྱི་འཁོར་ལོའི་སྟེང་དུ་ལས་ཀྱི་གནོད་  
སྦྱིན་ལག་ན་རྡོ་རྗེ་གཡས་རྡོ་རྗེ། གཡོན་ཏྲི་ཤཱུལ་རྩེ་གསུམ་འཕན་ཅན་འཕྱར་བ། ན་བཟའ་མི་བཟད་སྔོ་བཀྲ་གསོལ་བ། གདན་ཀླུ་རྒྱལ་རིགས་མནན་པའོ། །ལྷོར་རྡོ་རྗེ་སྲིན་པོ་གཡས་རྡོ་རྗེ་གཡོན་རལ་གྲི། ན་བཟའ་པདྨ་རཱ་ག་གདན་བྲམ་ཟེའི་རིགས་ཅན་མནན་པའོ། །ནུབ་ཏུ་རྡོ་རྗེ་གདོན་  
ཆེན་གཡས་རྡོ་རྗེ་གཡོན་དབྱུག་ཏོ། །གདན་རྗེ་རིགས་མནན་པ། ན་བཟའ་ཟ་ཧོར་བཙོ་དམར་གསོལ་བའོ། །བྱང་གི་འཁོར་ལོའི་སྟེང་དུ་རྡོ་རྗེ་རོ་ལངས་གཡས་རྡོ་རྗེ། གཡོན་འཁོར་ལོ། ན་བཟའ་བ་ཏི་ཁྲ་བོ་གདན་ཀླུ་དམངས་རིགས་མནན་པའོ། །སྡེ་དཔོན་དེ་དག་ཀྱང་སྐུ་མདོག་གཙོ་  
པོ་དང་མཐུན་པ། ཀླུ་རྣམས་ཀྱིས་རྒྱན་མཛད་པ། བསྐལ་པའི་མེ་རབ་ཏུ་འབར་བའི་དབུས་ན་བསྒོམ་མོ། །ཛཧཱུཾ་བཾ་ཧོབྮི་ལས་སྒོ་བཞིར་ལྕགས་ཀྱུ་མ་དང། ཞགས་པ་མ་དང། ལྕགས་སྒྲོག་མ་དང། དྲིལ་བུ་མ་དང། ཁྲོ་མོ་དེ་དག་ཀྱང་སྟག་གི་ཤམ་ཐབས་དང། སྦྲུལ་གྱི་  
རྒྱན་ཆ་དང། ཉི་ཟླའི་གདན་དང་བཅས་པའོ། །དེ་ནས་རྡོ་རྗེ་གོ་ཆའི་ཕྱག་རྒྱས་གནས་ལྔར་གཏུགས་ཏེ། ན་མས་མནྟ་བཛྲ་ཎཱཾ་ཀ་བ་ཙ་ཧཱུཾ་ཞེས་བརྗོད་པས་ལུས་ཐམས་ཅད་རྡོ་རྗེར་བར་བསྒོམ་མོ། །དེ་ནས་རྡོ་རྗེ་རྩེ་ལྔའི་ཕྱག་རྒྱ་བཅས་ཏེ། ན་མས་མནྟ་བཛྲ་ཎཱཾ་བཛྲ་ཙཎྜ་མ་ཧཱ་རོ་ཥ་ཎ་ཧཱུཾ་ཞེས་བརྗོད་  
ནས་གནས་ལྔར་རྒྱས་བཏབ་པས་ལུས་ཐམས་ཅད་རྡོ་རྗེའི་དྲ་མིག་རྣམས་ཁྲོ་ཆུང་ཚོན་གང་པས་བཏམས་པར་བསམས་ཏེ་བྱིན་གྱིས་བརླབ་པོ། །དེ་ནས་དེ་ལྟར་དམ་ཚིག་གི་དཀྱིལ་འཁོར་བསྐྱེད་ནས། རང་བཞིན་གྱི་དཀྱིལ་འཁོར་སྤྱན་དྲངས་པ་ནི། འོག་མིན་གནས་མཆོག་ངམ་པ་ཡི། །  
ལྕང་ལོ་ཅན་གྱི་ཕོ་བྲང་ནས། །སངས་རྒྱས་ཀུན་གྱིས་རྗེས་གནང་བའི། །གསང་བའི་བདག་པོ་གོས་སྔོན་ཅན། །མཎྜལ་སྔོན་པོའི་གཞལ་ཡས་འདིར། །འཁོར་བཅས་མ་ལུས་སྤྱན་འདྲེན་གྱིས། །པདྨའི་གདན་ལ་བཞུགས་སུ་གསོལ། །ཕྱག་ན་རྡོ་རྗེ་དབང་གི་མཐུ། །གནོད་སྦྱིན་རྒྱལ་པོ་  
  
༄༅། །གོས་སྔོན་ཅན། །རི་རབ་ཆེན་པོའི་ལྕོག་བཞི་ཡི། །ལྕགས་རི་ནག་པོའི་གཞལ་ཡས་ནས། །སྤྱན་འདྲེན་མཆོད་ཀྱིས་གཤེགས་སུ་གསོལ། །ཡཀྵ་ནཱི་ལཱཾ་བ་ར་དྷ་ར་བཛྲ་བཱ་ཎི་ཧཱུཾ། མ་ཧཱ་ཡཀྵ་སེན་པ་ཏ་ཡེ། བཛྲ་དྷར། བཛྲ་ཁཌྒ་དྷ་ར། བཛྲ་ནཱི་ལ་དྷ་ར། བཛྲ་ཙ་ཀྲ་དྷར། ས་  
མ་ཨ་མཎྜ་ལམ་དྷྱེ། ཨཱ་གཙྪ་ཡ་ཨཱ་གཙྪ་ཡ། པྲ་བེ་ཤ་ཡ་པྲ་ཝེ་ཤ་ཡ། ཏིཥྛྱ་ཏིཥྛ་ཡ། ཨ་བ་ལོ་ཀཱ་ཡ། ཨ་བ་ལོ་ཀཱ་ཡ་ཧཱུཾ་ཕཊ་སཱ་ཧཱ། བཞུགས་སུ་གསོལ་བ་ན། གདུག་པ་འདུལ་བའི་གཉེན་པོ་ནི། །ཕྱག་ན་རྡོ་རྗེ་གོས་སྔོན་ཅན། །མཆོད་རྟེན་སྔོན་པོའི་གཞལ་ཡས་འདིར། །  
དགྱེས་ཤིང་བརྟན་པར་བཞུགས་སུ་གསོལ། །ཕྱག་ན་རྡོ་རྗེ་གོས་སྔོན་གྱིས། །ལས་ཀྱི་ཁྲོ་བོར་དབང་བསྐུར་བའི། །གནོད་སྦྱིན་སྡེ་དཔོན་འཁོར་དང་བཅས། །ཕྱག་དང་ཞབས་གཉིས་བསིལ་ནས་ཀྱང། འཚམ་པའི་གདན་ལ་གཞུགས་སུ་གསོལ། །ཡཀྵ་ནཱི་ལཱཾ་བ་ར་དྷ་ར་བཛྲ་པཱ་  
ཎི་ཧཱུཾ་མ་ཧཱ་ཡཀྵ་སེ་ན་པ་ཏ་ཡེ། བཛྲ་ས་མ་ཡ་ཏིཥྛ་ལྷན། སངས་རྒྱས་མང་པོས་དབང་བསྐུར་བའི། །གནོད་སྦྱིན་ཀུན་པས་ཁྱད་པར་འཕགས། །མཐུ་སྟོབས་ཀུན་གྱི་བདག་པོ་སྟེ། །སྟོབས་ཆེན་ཁྱོད་ལ་ཕྱག་འཚལ་ལོ། །ལས་ཀྱི་གནོད་སྦྱིན་ཆེན་པོ་རྣམས། །འཇིགས་སུ་རུང་བའི་  
ཆ་ལུགས་ཅན། །ཐམས་ཅད་མ་ལུས་འཇིགས་པར་བྱེད། །རིགས་བཞི་ཀླུ་ཡི་གཉེན་པོ་སྟེ། །འཇིགས་བྱེད་ཁྱོད་ལ་ཕྱག་འཚལ་ལོ། །དེ་ནས་མཆོད་པ་འབུལ་བ་ནི། །ཤེལ་ལྟར་དག་པའི་སྣོད་མཆོག་ཏུ། །བཀྲ་ཤིས་འོ་མའི་ཆབ་ཀྱིས་གཏམས། །བཅོམ་ལྡན་ཕྱག་ན་རྡོ་རྗེ་ཡི།།  
དཀྱིལ་འཁོར་ལྷ་ཚོགས་རྣམས་ལ་འབུལ། །ཡཀྵ་ནཱི་ལཱཾ་བ་ར་དྷ་ར་བཛྲ་པཱ་ཎི་ཧཱུཾ། མ་ཧཱ་ཡཀྵ་སེ་ན་པ་ཏ་ཡེ། བཛྲ་པ་ཎི་ཙཎྜ་མ་ཧཱ་ཡཀྵ་ཀྲོ་དྷ། རོ་ཥ་ཎཱ་ཡ། བཛྲ་དྷ་ར། བཛྲ་ཁཌྒ་དྷ་ར། བཛྲ་ནཱི་ལ་དྷ་ར། བཛྲ་ཙཀྲ་དྷ་ར། བཛྲ་ཡཀྵ་རཀྵ་ཧེ། ཨཱ་ཧ་ར་པཱུ་ཛ་མེ་གྷ་ས་མུ་དྲ་སྥ་ར་ཎ་  
ས་མ་ཡེ་སཱ་ཧཱ། མེ་ཏོག་དམ་པ་འདི་དག་དང། །དེ་བཞིན་ལྷ་རྫས་མེ་ཏོག་རྣམས། །བཅོམ་ལྡན་ཕྱག་ན་རྡོ་རྗེ་ཡི། །དཀྱིལ་འཁོར་ལྷ་ཚོགས་རྣམས་ལ་འབུལ། །བཛྲ་པུཥྤེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་སཱཧའ། ཨ་ཀ་རུ་དང་ཏུ་རུཥྜ། །ལྷན་ཅིག་སྐྱེས་དང་སྦྱར་བའི་དྲི། །ལྷ་  
  
།གསང་བདག་འཕགས་པ་གོས་སྔོན་གྱི། །དཀྱིལ་འཁོར་ལྷ་ཚོགས་རྣམས་ལ་འབུལ། །བཛྲ་དྷཱུ་པེ་པཱུ་ཛ་མེ་གྷ་ས་མུ་དྲ་སྥ་ར་ཎས་མ་ཡེ་སཱ་ཧཱམ། ཙནྡན་ག་པུར་ཛཱ་ཏི་དང། །གུར་གུམ་ཆུ་གཙང་སྨན་སྦྱར་འདི། །བཅོམ་ལྡན་ཕྱག་ན་རྡོ་རྗེ་ཡི། །དཀྱིལ་འཁོར་  
ལྷ་ཚོགས་རྣམས་ལ་འབུལ། །བཛྲ་གནྡྷེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་སཱ་ཧཱ། མུན་པའི་ཚོགས་ནི་འཇོམས་བྱེད་ཅིང། །ཕྱོགས་བཅུ་གསལ་བའི་མར་མེ་འདི། །བཅོམ་ལྡན་ཕྱག་ན་རྡོ་རྗེ་ཡི། །དཀྱིལ་འཁོར་ལྷ་ཚོགས་རྣམས་ལ་འབུལ། །བཛྲ་ཨཱ་ལོ་ཀེ་དའི་པཾ་པཱུ་ཛ་མེ་གྷ་ས་མུ་དྲ་སྤ་ར་  
ཎ་ས་མ་ཡེ་སཱཧཱ། ཁ་དོག་དྲི་དང་རོ་ལྡན་པའི། །ལྷ་རྫས་དམ་པའི་ཞལ་ཟས་འདི། །བཅོམ་ལྡན་ཕྱག་ན་རྡོ་རྗེ་ཡི། །དཀྱིལ་འཁོར་ལྷ་ཚོགས་རྣམས་ལ་འབུལ། །བཛྲ་ནཻ་བིདྱེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་སཱ་ཧཱ། བླ་མེད་རྡོ་རྗེ་ཐེག་པའི་དོན་སྟོན་པའི། །ཤེས་རབ་མཆོག་གི་རྗེས་  
འགྲོ་རོལ་མོའི་སྒྲ། །བཅོམ་ལྡན་ཕྱག་ན་རྡོ་རྗེ་ཡི། །དཀྱིལ་འཁོར་ལྷ་ཚོགས་རྣམས་ལ་འབུལ། །བདུད་ཀྱི་འཁོར་ལོ་གཞོམ་ཕྱིར་བཞེས་སུ་གསོལ། །བཛྲ་གའི་ཏི་ག་ཏ་ག་ཏ་ཧཱུཾ། སྥ་ར་ཎ་ས་མ་ཡེ་སཱ་ཧཱ། བླ་རེ་རྒྱལ་མཚན་བ་དན་གདུགས། །དཔུང་རྒྱན་དོ་ཤལ་སེ་མོ་དོ། །ན་བཟའ་ཆོས་གོས་  
སྔོན་པོར་བཅས། །དཀྱིལ་འཁོར་ལྷ་ཚོགས་རྣམས་ལ་འབུལ། །ཨོཾ་ཝསྟྲ་ཨ་ལཾ་ཀ་ར་བི་བྷཱུ་ཥ་ཎ་པཱུ་ཛ་སྥ་ར་ཎ་ས་མ་ཡ་ཧཱུཾ་སཱ་ཧཱ། དེ་ནས་བཅོམ་ལྡན་འདས་ལ་ཁྲོ་བོའི་མཚན་བརྒྱ་རྩ་བརྒྱད་པས་བསྟོད་ལ། །བཅོམ་ལྡན་ཕྱག་ན་རྡོ་རྗེ་ཡིས། །ལས་ཀྱི་ཁྲོ་བར་དབང་བསྐུར་བའི། །སྐུ་  
གསུང་ཐུགས་དང་ཕྲིན་ལས་ལས། །གནོད་སྦྱིན་སྡེ་དཔོན་བཞི་སྤྲུལ་པ། །རི་རབ་ཆེན་པོའི་ལྕོག་ལ་གནས། །ཀུན་ཀྱང་སྐུ་མདོག་མཐིང་ནག་ལ། །གཡས་པ་རྡོ་རྗེ་རྩེ་ལྔ་བསྣམས། །གཡོན་པ་སོ་སོའི་ཕྱག་མཚན་འཛིན། །ན་བཟའ་ལ་བ་སྔོན་པོ་གསོལ། །མི་བཟང་སྡོ་བཀྲ་སྟག་ཤམ་  
ཅན། །ཀླུ་ཆེན་བརྒྱད་ཀྱིས་སྐུ་ལ་བརྒྱན། །དུས་མཐའི་མེ་དཔུང་འབར་བ་ཡི། །དཀྱིལ་ནས་འོད་ཟེར་མཚོན་ཆ་འཕྱར། །ཀླུ་རིགས་བཞི་ལ་འབེབས་མཛད་པ། །སྡེ་དཔོན་རྣམས་ལ་ཕྱག་འཚལ་ལོ། །དེ་ནས་ཡན་ལག་བདུན་པས་སྡིག་པ་བཤགས་ལ། འདོད་པའི་དོན་ལ་གསོལ་བ་གདབ་  
  
༄༅། །ཅིང་ཕྲིན་ལས་བཅོལ་ཏེ། ཛཧཱུཾ་བཾ་ཧོཞེས་ཡེ་ཤེས་ཀྱི་འཁོར་ལོའི་ལྷ་རྣམས་བསྟིམ་པར་བྱའོ། །ཨོཾ་ཨཱཧཱུཾ་ཞེས་སྤྱི་བོ་དང། མགྲིན་པ་དང་སྙིང་གར་དཀར་པོ་དམར་པོ་དང། མཐིང་ག་དང། སྐུ་གསུང་ཐུགས་ཀྱི་འཁོར་ལོ་ལ་ཡི་གེ་བཅུ་གསུམ་པ་བཀོད་དེ། རྒྱས་གདབ་  
པར་བྱའོ། །དེ་ཉིད་ལས་སྤྲོ་བསྡུའི་རིམ་པ་ནི། ཨོཾ་སརྦ་ཏ་ཐཱ་ག་ཏ་ཀཱ་ཡ་བའཀ་ཙིཏྟ་བཛྲ་སཱ་བྷཱ་བ་ཨཱཏྨ་ཀོཉཧཾ་ཞེས་ཕྱོགས་བཅུའི་འཇིག་རྟེན་གྱི་ཁམས་ན་སངས་རྒྱས་ཀྱི་ཞིང་ཁམས་བྱེ་བ་ཕྲག་བརྗོད་ཀྱིས་མི་ལང་བར་འདོད་ཡོན་གྱི་ལྷ་མོ་རྣམས་ཀྱིས་འཕགས་པ་རྣམས་ལ་ཡང་དག་པར་མཆོད་  
ཅིང་གཉིས་སུ་མེད་པར་ཐིམ་ནས་དེ་དག་གི་གསུང་རྣམ་པར་དག་པ་དང། སངས་རྒྱས་ཀྱི་ཆེ་བའི་ཡོན་ཏན་རྣམས་ཀྱི་འོད་ཟེར་བདག་ཉིད་ལ་ཐིམ་པས་སྒྲིབ་པ་སྦྱངས་ཏེ། ཐུགས་ཀའི་འོད་ཟེར་འགྲོ་དྲུག་ལ་ཕོག་པས་རང་གི་ལྷག་པའི་ལྷར་གྱུར་ནས། སེམས་ཅན་གྱི་དོན་བྱས་ཏེ། སླར་བདག་ཉིད་  
ལ་བསྟིམ་པ་དང། སྤྲོ་བསྡུའི་རིམ་པ་ཡང་ནས་ཡང་དུ་བྱའོ། །དེ་ནས་དབང་བསྐུར་བར་བྱ་སྟེ། རིགས་ཀྱི་བདག་པོ་མི་བསྐྱོད་པ་དང། སངས་རྒྱས་གང་གའའི་ཀླུང་གི་བྱེ་མ་སྙེད་དང། དེའི་སྲས་ཁྲོ་བོ་རྣམས་སྤྱན་དྲངས་པ་དང། མཆོད་ཅིང་སྡིག་པ་བཤགས་པ། འདོད་པའི་དོན་ལ་  
གསོལ་བ་གདབ་པ་ནི། བཅོམ་ལྡན་འདས་ཀྱིས་གསུངས་པའི་གཟུངས་ལས་ཇི་ལྟར་འབྱུང་བ་ལྟར་སངས་རྒྱས་ཐམས་ཅད་ཀྱི་ཐུགས་མི་བསྐྱོད་པ། རིགས་བཞིའི་འཁོར་དང་སངས་རྒྱས་གང་གའའི་ཀླུང་གི་བྱེ་མ་སྙེད་དང། རིགས་ཀྱི་ཡུམ་རྣམས་ཀྱིས་བུམ་པས་དབང་བསྐུར་ཞིང། རྡོ་རྗེ་སེམས་  
དཔའི་སྔགས་ཡི་གེ་བརྒྱ་པས་སྐུ་ཁྲུས་གསོལ་བ་ནི། ལྷའི་རྗེས་སུ་གནང་བ་སྟེ། སྐུ་རྡོ་རྗེར་བྱིན་གྱིས་བརླབ་པའོ། །མདོ་ནས་ཇི་ལྟར་འབྱུང་བ་ལྟར་སྔགས་ཀྱི་གནང་བ་ཐོབ་པ་ནི་གསུང་རྡོ་རྗེར་བྱིན་གྱིས་བརླབ་པའོ། །ཨོཾ་ཤྲཱི་བཛྲ་པཱ་ཎི་ཧཱུཾ། མ་ཧཱ་ཙཎྜ་སརྦ་དུཥྚཱ་ན་སརྦ་བུདྡྷ་ས་པ་རི་ཝཱ་ར་བཛྲ་སམ་ཡ་ཛཧཱུཾ་བཾ་ཧོཿ་  
ཞེས་དགུག་པ་དང་གཞུག་པ་དང། བཅིང་བ་དང། དབང་དུ་བྱ་བ་དང། ཐ་མི་དད་པར་བྱས་ཏེ། སྐུ་གསུང་ཐུགས་རྡོ་རྗེའི་བདག་ཉིད་ཁམས་གསུམ། ཆོས་ཀྱི་རྒྱལ་པོ་ཐུགས་གསང་བའི་བདག་པོ་རྡོ་རྗེ་འཛིན་པར་གྱུར་ཏེ། ཇི་ལྟར་སྐྱོ་བར་མ་གྱུར་གྱི་བར་དུ་བསྒོམ་པར་བྱའོ། །སྐྱོ་བར་གྱུར་ན་  
  
སྡིག་སྒྲིབ་དང། ཀླུའི་དུག་དང་གདུག་རྩུབ་རྣམས་ཞི་བར་བསྒོམ་མོ། །ཐུན་མཚམས་སུ་བཟླས་པ་གཏོང་བར་འདོད་པ་དང། ཡེ་ཤེས་  
སེམས་དཔའ་མཆོད་རྟེན་སྔོན་པོར་བཞུགས་སུ་གསོལ་ཏེ། མེ་ཏོག་ལ་སོགས་པས་ཀྱང་མཆོད་ཅིང་བསྟོད་ལ་གཏོར་མ་བཏང་བའི་ལས་བྱའོ། །ཐ་མའི་ཐུན་ལ། གང་ཡང་བདག་བློ་གཏི་མུག་པས། །ཞེས་བཟོད་པར་གསོལ་ལ། ཁྱེད་ཀྱིས་སེམས་ཅན་དོན་ཀུན་མཛད། །ཅེས་གཤེགས་སུ་གསོལ་ལོ། །  
བསྐྱེད་པ་ཐུགས་ཀར་བསྡུ། མི་དམིགས་པར་བསམ། ཡི་གེ་བརྒྱ་པ་བརྗོད། སྤྱོད་ལམ་གྱི་དུས་སུ་སྐད་ཅིག་མས་ལྷར་བསྐྱེད། །ལུས་བསྲུང། གོ་བགོ་ནང་ཡེ་ཤེས་ཀྱི་འཁོར་ལོ་དང། ཕྱི་དམ་ཚིག་གི་འཁོར་ལོ་གསལ་གདབ། འཁོར་ལོ་ཁ་སྦྱོར་བསྡམ། རྟག་ཏུ་ལྷའི་ང་རྒྱལ་གྱིས་སྤྱོད་ལམ་ལ་  
གནས་པར་བྱའོ། །སྒྱུ་མ་ལྟ་བུའི་བློས་དགེ་བའི་ལས་འབའ་ཞིག་ལ་འབད་པར་བྱའོ། །བསྙེན་པའི་དུས་སུ་བཅོམ་ལྡན་འདས་ཀྱིས་གསུངས་པའི་རྩ་བའི་སྔགས་ཡི་གེ་འབྲུ་བཅུ་བདུན་པ་དང། ལས་ཀྱི་ཕྱག་ན་རྡོ་རྗེའི་ཡི་གེ་བཅུ་པ་ལ་རྟག་ཏུ་བཟླས་ཤིང་ནང་ནུབ་བུམ་པ་ལ་གཟུངས་སྔགས་བརྒྱ་རྩ་  
བརྒྱད་ཀྱི་བསྙེན་པ་དབུལ་ལོ། །གཏའ་གཏོར་ལའང་དེ་བཞིན་བྱའོ། །བསྙེན་པའི་གྲངས་ཀྱི་ཚད་ནི་བྱེ་བའམ་བདུན་འབུམ་མོ། །རྟགས་ཀྱི་མཚན་མ་ཐོབ་ནས་བསྙེན་པ་ཐོན་ནས། ནམ་གུང་ལ་གཏའ་གཏོར་བཏང། ཐོ་རངས་བུམ་པས་རང་ངམ་སློབ་མ་ལ་དབང་བསྐུར། གཏའ་བདག་ལས་ཀྱི་  
གནོད་སྦྱིན་རི་རབ་ཀྱི་ལྕོག་ལ་གཤེགས་སུ་གསོལ། བུམ་པའི་ལྷས་བདག་ལ་རྒྱས་གདབ། ཁྲུས་བྱས། དངོས་གྲུབ་ཀྱི་རྟེན་ཕུད་ལྷ་ལ་དབུལ། ལྷག་མ་དངོས་གྲུབ་ཏུ་དམིགས་ལ་རང་ཟ། བསྐྱེད་པ་བསྡུ། མི་དམིགས་པར་བསམ། །ལྷ་རྒྱུན་དུ་འཁོར་བའི་མན་ངག་ལ་གནས་པར་བྱའོ། །  
དཔལ་ཕྱག་ན་རྡོ་རྗེ་མདོ་ལུགས་ཀྱི་མན་ངག་ལག་ཏུ་བླང་བའི་སྒྲུབ་ཐབས་སློབ་དཔོན་ཆེན་པོ་བཱིརྱ་ཙནྡྲས་མཛད་པ་རྫོགས་སོ།།  
  
  
