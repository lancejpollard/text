  
༄༅། །འཕགས་པ་ཐུགས་རྗེ་ཆེན་པོ་ཡེ་ཤེས་འབེབས་པ་ལ་ཕྱག་འཚལ་ལོ། །ཨེ་མའོ། མགོན་པོ་མི་རྟོག་བདེ་ཆེན་སྟེར་མཛད་སྐུ། །དུས་གསུམ་རྒྱལ་བའི་རྡོ་རྗེ་འཛིན་བཅས་བརྒྱུད་  
དང་བལྟས། །སྤྱི་བོ་ནས་བརྩེགས་ཡེ་ཤེས་ཕྲེང་བ་དང། །གཞུ་ཉིད་པད་ཟླས་ཡེ་ཤེས་འཁོར་ལོ་འབར་བར་འགྱུར། །ཤིན་ཏུ་གུས་བཅས་གཏོང་བ་ཆེ། །བཟོད་ལྡན་ཐེ་ཚོམ་མེད་རྟོག་བྲལ། །གཡེང་བ་སྤངས་ཤིང་དབང་པོ་དུལ། །སློབ་མ་དེ་ནི་རྗེས་སུ་བཟུང། །སྣ་ཚོགས་པདྨ་གེ་སར་ལྡན། །ཟེའུ་འབྲུ་རྡོ་རྗེ་  
མེ་ཕྲེང་གིས། །ལེགས་སྤྲས་བྱིན་གྱིས་བརླབས་པའི་དབུས། །སྐལ་ལྡན་བཞག་ལ་བགེགས་བསྐྲད་བྱ། །ཨོཾ་ཨཱབི་གྷཱནྟ་ཀྲྀཏ་ཧཱུཾ་ཕཊ། བདུག་པ་མཆོག་གིས་རབ་བདུག་ཅིང། །མེ་ཏོག་དམར་པོ་གཅལ་བཀྲམ་ལ། །མར་མེ་འབར་བ་དུ་མ་ཡིས། །ཀུན་ནས་ཁོར་ཡུག་བསྐོར་བར་བྱ། །བདག་  
  
རྡོ་རྗེ་ལ་ནི་ཡཾ་རླུང་གི་ཤུགས་ཅན་ནོ། །དེ་ནི་རྒྱལ་བ་རྣམས་ཀྱི་རང་བཞིན་ནོ། །གཙུག་ཏོར་དུ་ཧཾ་ཐིག་ལེའི་སྙིང་པོ་ཅན་ནོ། །དེ་ནི་འཇིག་རྟེན་མགོན་པོའི་རང་བཞིན་ནོ། །སྟེང་ན་འཛག་པས་ནི་མི་འགྲིབ་བོ། །སྨིན་མཚམས་ནས་གྲི་འཕྲོས་པས་ནི་སློབ་མ་ལ་འབབ་པར་  
འགྱུར་རོ། །སློབ་མའི་འོག་ཏུ་ནི་རླུང་གི་དཀྱིལ་འཁོར་རོ། །དེ་ནི་སྦྱོར་བ་འོག་མས་བསྐྱོད་པར་བྱེད་དོ། །སྤྲུལ་པ་ནི་ཡང་ལྷ་མོ་ཉིད་དོ། །དེ་ནི་སྦྱོར་བ་པར་མས་སྦྱོར་བར་བྱེད་དོ། །སྙིང་གར་ནི་ཡང་བདེ་གཤེགས་སྙིང་པོ་ཉིད་དོ། །དེ་ནི་སྦྱོར་པ་གོང་མས་འབེབས་པར་བྱེད་དོ། །སྤྱི་བོར་ནི་ཡང་མགོན་པོའོ།།  
དེ་ནི་སྦྱོར་པ་ཐོག་མས་འབེབས་པར་བྱེད་དོ། །མ་ཕེབས་ན་སྤོགས་པའི་ཆོ་ག་ནི། །རྡོ་རྗེ་སྣ་བུག་གི་སྦྱོར་བས་སོ། །ཤིན་ཏུ་སྤོགས་པ་ནི་རྡོ་རྗེ་སྤྱི་གཙུག་གི་སྦྱོར་བས་སོ། །བབས་པར་གྱུར་ན་སྤུ་འགྲེང་ཞིང། །གདོང་བསྒྱུར་འོད་གསལ་བ་ཉིད་དང། །བརྗོད་པར་མི་ནུས་ཡང་ན་གཙོ། །མི་རྟོག་བདེ་བས་མྱོས་  
པར་འགྱུར། །ཡེ་ཤེས་གཞུག་པའི་ཆོ་ག་རྫོགས་སོ།།  
  
  
