  
༄༅། །བཅོམ་ལྡན་འདས་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ། །སྔགས་པ་གང་ཞིག་ཡུལ་ལམ་དབང་པོ་དང་ལས་ཀྱི་སྟོབས་ཀྱིས་གལ་ཏེ་ཕྱི་དང་ནང་གི་དམ་ཚིག་ཉམས་པ་འགའ་ཞིག་ལྟ་བུ་བྱུང་  
བར་གྱུར་ན། དེས་འཕགས་པ་སྤྱན་རས་གཟིགས་དབང་ཕྱུག་ཐུགས་རྗེ་ཆེན་པོ་དང་ལྡན་པ་དྲན་པར་བྱས་ལ། ལུས་དང་ལོངས་སྤྱོད་དང། གདམས་ངག་ལ་ལྷག་པར་ཆགས་པ་ཡང་སྤངས་ཏེ། ཆོ་ག་རྣམས་ལས་ཇི་སྙེད་འབྱུང་བའི་བཤགས་པ་དང། སྤྱད་པ་རྣམས་ཀྱིས་ཤིན་ཏུ་གུས་པར་རབ་  
ཏུ་དག་པར་བྱའོ། །དེའི་ཡང་ཆོ་ག་རྣམས་ཀྱི་གཙོ། །དཔལ་ལྡན་འཇིག་རྟེན་གསུམ་རྒྱལ་པོ། །དྲི་མ་སྦྱོང་བའི་བརྟག་པ་ལས། །གང་བཤད་བདུད་རྩིའི་ཆུ་རྒྱུན་འདི། །པདྨོ་དཀར་རྒྱས་འདབ་སྟོང་རྣམ་པར་བྱེ་བ་ཡི། །ལྟེ་བར་རང་སེམས་དྲི་མེད་ཧཱུཾ་གི་སྙིང་པོ་ཅན། །སྒྲིབ་ཚོགས་ཆགས་ཉམས་དུབ་  
ཁུག་རྣ་དངུལ་གྱི་ཚུལ། །མེ་ལོང་ངོས་ལ་ཡའ་དག་ཇི་བཞིན་ཁེབས་པར་བསམ། །དེ་ཡི་གཙུག་ཏོར་ནས་བརྒྱུད་པ། །དྷཱུ་ཏཱི་རིན་ཆེན་སྤངས་པ་ཡི། །སྦུ་གུ་དཀར་པོ་གྱེན་འགྲེང་བ། །སྤྱི་གཙུག་བར་དུ་གསལ་བར་བྱ། །བདག་ཉིད་ཅོད་པན་ཉི་ཟླའི་གདན་སྟེང་འབར་བ་ལ། །བླ་མ་མགོན་  
  
༄༅། །དང་ཨ་ཧཾ་ཡབ་ཡུམ་ཕྱི་ནང་རིམ། །ཇི་བཞིན་སྙོམས་འཇུག་བདེ་ཆེན་སོང་ཉིད་བསམ་གཏན་ལ། །རྟག་ཏུ་དགེས་བཞུགས་བདག་གི་ཉམས་པ་གསོ་མཛད་བསྒོམ། །ཕྱི་ནང་གསང་གསུམ་མཆོད་པ་དང། །བསྟོད་སོགས་རྒྱས་པར་བྱས་ནས་ནི། །འགྱོད་དང་སྡོམ་དང་དང་བར་  
བཅས། །རྩེ་གཅིག་བློ་ཡིས་གསོལ་བར་བྱ། །ཐོག་མ་ཁོ་ནར་བླ་མ་སྙོམས་ཞུགས་བྱང་ཆུབ་སེམས་ཀྱི་རྒྱུ་རབ་དམར། །སྦྱོར་མཚམས་ནས་སམ་ཉིད་ཀྱི་རྡོ་རྗེ་རྡོ་རྗེ་རྣམ་དག་རྩེ་ལྔ་ལས། །བྱུང་བའི་མེ་ལྕེས་བདག་ལུས་ཀུན་ཁྱབ་རླུང་གི་ཤུགས་བཅས་དཀྲུགས་པ་དང། །དངར་བའི་ཤུགས་ཀྱིས་ཇི་  
སྙེད་ཆགས་ཉམས་དྲི་མ་མ་ལུས་བསྲེག་པར་བྱ། །རྡོ་རྗེ་ལྷ་ཡང་སྙོམས་པར་ཞུགས། །ཐིག་ལེ་དཀར་ཧཱུཾ་བཀྲུ་བ་དང། །དེ་བཞིན་ཐབས་དང་ཤེས་རབ་ཀྱང། །སྙོམས་འཇུག་ཐིག་ལེ་སྔོན་པོས་གསོ། །ཆོ་ག་དམ་པ་འདི་ཡིས་ནི། །མི་གང་ཤེས་དང་མི་ཤེས་དང། །མ་དད་ང་རྒྱལ་མང་བ་དང།།  
བསྙེན་སོགས་རྒྱུ་ཡིས་ལམ་ཉམས་པ། །དེ་དག་མྱུར་དུ་གཟའ་ལས་ཐར་བའི་ཟླ་བ་བཞིན། །ཟླ་བ་གཅིག་གམ་ཡང་ན་གཉིས་ཉིད་དེ་སྟེ་གསུམ། །བརྩོན་དང་གུས་དྲག་ཐེ་ཚོམ་ཡིད་གཉིས་བསལ་ནས་ནི། །རིག་མ་མཆོག་བཅས་སྙོམས་པར་ཞུགས་ན་ངེས་པར་གྲོལ། །ཆགས་ཉམས་གསོ་བ་  
རྫོགས་སོ།།  
  
  
