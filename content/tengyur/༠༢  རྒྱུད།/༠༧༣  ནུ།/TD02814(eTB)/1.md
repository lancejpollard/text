  
༄༅། །དཔལ་ཐུགས་རྗེ་ཆེན་པོ་དྲི་མ་འཇིག་པ་ལ་ཕྱག་འཚལ་ལོ། །ཡང་འདིར་བཤད་པར་བྱ་བའི་དུས། །སྔ་དྲོ་འདབ་ཆགས་སྒྲ་སྒྲོགས་ཚེ། །དཔལ་ལྡན་པོ་ཏ་ལ་རྒྱལ་བ། །  
དད་པ་དྲག་པོས་དམིགས་ནས་ནི། །མེ་ཏོག་དམར་པོ་དྲི་ངད་བཟང་པོ་གསུངས་པ་ཇི་སྙེད་ཚོགས་པ་བཏུས་ལ། གསེར་གྱི་སྣོད་དམ་ཁམ་པའི་སྣོད་ཡོལ་མོར་སྤུངས་ཏེ། ཟངས་སམ་མཚལ་གྱིས་བྱུགས་པའི་བུམ་པ་རྒྱན་དང་བཅས་པ་ལྔ་ཚན་ལྔས་གང་བ་དཀར་པོའི་ཆུ་དང་སྦྱར་བས་ཡོག་པ་ལྷག་མའི་རྒྱུན་  
མཆུ་གཏིགས་ནས་འབབ་པ་སྟེང་དུ་གཞག་པར་བྱའོ། །ལྡོང་རོས་དང་གལ་རྩི་དང་ག་བུར་ལ་སོགས་པ་དྲི་དམ་པས་བྱུགས་པའི་སྐུ་གཙུག་ཏོར་དུ་བཞུགས་སོ། །ཤར་དང་ལྷོ་དང་ནུབ་བྱང་རིམ། །མེ་ལོང་བྱུག་པ་རྔ་ཡབ་རྒྱན། །བཏགས་ལ་ཐུན་མཚམས་ཕྲིན་ལས་དབུལ། །ཐལ་སྦྱར་མི་གཡེང་གུས་བསྟོད་  
  
།དེ་ནས་གཏོར་མ་དང་མཆོད་པའི་ཁྱད་པར་རྣམ་པ་ཐམས་ཅད་ཀྱིས་རྒྱ་ཆེར་ཕུ་དུང་དུ་བྱས་ཏེ། སྙན་པའི་དབྱངས་དང་ལྷན་ཅིག་པའི་རོལ་མོ་ཕུལ་ལ་བསྟོད་ནས། ལག་པ་རྡོ་རྗེའི་ཁུ་ཚུར་བཅངས་པས་རྡོ་རྗེ་བྱིན་གྱིས་བརླབ་ཅིང། རྡོ་རྗེ་དང་པདྨ་མཚོན་པའི་པི་ཝང་བསྒྲེང་ཞིང་སྙན་པའི་ང་རོ་གསངས་བསྟོད་  
པས་སྔགས་ནི་བཟླའོ། །ཨོཾ་ཨ་ཨི་ཨུ་ཨེ་ཨོ་ཨཾ་ཧྲཱིབཛྲ་ཨ་མྲྀ་ཏ་ཛ་ར་ཛ་ར་ཕེཾ་ཕེཾ་ཕེཾ་ཕཊ་སཱ་ཧཱ། འོད་ཟེར་དམར་པོ་རྒྱུས་པ་ཡི། །སྔགས་ཕྲེང་དམར་པོ་འཁོར་ལོ་ཅན། །ཅིག་ཅར་རྟག་ཏུ་བར་མ་ཆད། །རྒྱ་མཚོ་ལ་ནི་ཆར་རྒྱུན་བཞིན། །བདག་ཉིད་དྲི་མ་འཇིག་པ་ཡི། །སྤྱན་རས་གཟིགས་ཀྱི་ང་རྒྱལ་གྱིས། །ཡེ་  
ཤེས་བསྟིམས་པའི་རྗེས་ལ་བུམ་པ་སྟེང་གི་ལྷ་བདག་ཉིད་ཇི་བཞིན་དུ་བསྐྱེད་དེ། བདག་དང་དེའི་སྲིན་ལག་ནས་འབབ་པར་རིག་པར་བྱའོ། །དངོས་སམ་ཉམས་སམ་རྨི་ལམ་ན། །ལྷ་མཐོང་བ་དང་ལུས་བཀྲུས་དང། །བུམ་ནང་པི་ཝང་སྒྲ་སྒྲོགས་པ། །གྲུབ་པའི་ལྟས་ཡིན་དེ་ནས་སྤྱད། །སྤྱན་རས་གཟིགས་དྲི་མ་  
འཇིག་པའི་བུམ་པའི་ཆོ་ག་རྫོགས་སོ།།  
  
  
