  
༄༅། །འཇིག་རྟེན་གསུམ་ལས་རྒྱལ་བའི་མཚན་མ་ཅན་ལ་ཕྱག་འཚལ་ལོ། །ཐུབ་དབང་མཚན་ལྟས་བདེ་གཤེགས་མེ་ཏོག་འདབ་སྟོང་དང། །བདག་ཉིད་ཆེན་པོའི་པདྨ་འདབ་བརྒྱ་ཕྲག་མཚོན་པ། །སྐལ་བཟང་རྒྱལ་བ་བྱང་ཆུབ་ཕྱོགས་བརྒྱའི་ལྷ་ཚོགས་ཅན། །ཆོས་འཆད་ཕྱག་དབུས་  
གཡས་གཡོན་སྡོང་བུ་མཛེས་རྒྱས་མདུད། །སྐལ་པ་བཟང་པོས་སྔ་དྲོའི་དུས། །དབེན་པའི་གནས་སུ་མཎྜལ་བྲི། །རིན་ཆེན་ཁྲི་བཀོད་པདྨོའི་སྟེང། །རྒྱལ་དང་དེ་སྲས་རིན་ཆེན་བཞུགས། །བསྟོད་དབྱངས་སྔོན་དུ་འགྲོ་པས་མཆོད། །རྐང་པས་བྲོ་བརྡུང་ལག་གར་བསྒྱུར། །སེ་གོལ་གཏོགས་པས་སྤྱི་གཙུག་  
གཞག་ཁྲུས་གསོལ་དེ་ནས་རྒྱན་སོགས་དབུལ། །མཆོད་པ་ལྔ་དང་ལྡན་པ་ཡི། །གཏོར་མ་ཆེན་པོ་དབུལ་བྱས་ལ། །རོལ་མོ་དང་ནི་བདུག་པར་བཅས། །ལན་གྲངས་ཉི་ཤུ་གཅིག་བསྐོར་བྱ། །མེ་ཏོག་དུ་མས་བཀང་བ་ཡི། །བུམ་པ་བཟང་པོ་བཞི་བཅས་ཏེ། བ་དན་དམར་པོ་བཞི་མཚན་ལ། །མེ་ཏོག་སྣོད་  
བཞིས་ཁ་རབ་བརྒྱན། །ཕྲེང་བ་སྤེལ་ལེགས་མཛེས་པ་ལ། །ཡིད་བཞིན་ནོར་བུའི་སྔགས་བཏབ་ནས། །གཡས་སུ་འཁྱིལ་པ་ལ་སོགས་དུང། །སྣོད་བཟུང་དལ་བུས་དོར་བར་བྱ། །འཇིག་རྟེན་གསུམ་ལས་རྣམ་རྒྱལ་མཚན། །རི་དབང་རྩེ་ནས་སྤྱན་དྲངས་ཏེ། །བདག་ལུས་མཆོད་སྦྱིན་བྱས་ནས་སུ།།  
སེམས་ནི་སྐུ་ལ་བསྟིམ་པར་བྱ། །རྡོ་རྗེའི་སྐུ་མདོག་འོད་བཟང་མཁྲེགས། །ཐུབ་དབང་རིང་བསྲེལ་དོ་ཤལ་ཐོགས། །གཞོན་ནུའི་ཆ་ལུགས་གར་མཁན་ཚུལ། །པི་ཝང་ལྷན་ཅིག་དགྱེས་པའོ། །ཡེ་ཤེས་ཅན་ལས་ཡེ་ཤེས་སྐུ། །གཞན་སྤྲུལ་བུམ་བཟང་དཔག་ཏུ་མེད། ཐོགས་ནས་དྲི་མཆོག་ཁྲུས་  
གསོལ་ཞིང༑ །མེ་ཏོག་སྙིང་པོས་མཆོད་ཆར་དབབ། །ཕྱོགས་བཞི་ནས་ནི་དམ་ཚིག་ཅན། །སྔགས་པ་ལྷུབ་ལྷུབ་གོས་གྱོན་ནས། །རོལ་མོ་དབྱངས་དང་ལྷན་ཅིག་པས། །མེ་ཏོག་སྣ་ཚོགས་ཆར་དབབ་པོ། །ཨོཾ་ཨཱཧྲཱིབཛྲ་ཛྙཱ་ནཱ་བི་ཤུདྡྷ་མ་ཧཱ་བི་ན་བི་ཕུལླ་དྷ་ར། སརྦ་ཏཱརྠཱ་མམ་སརྦ་ཀཱ་ཡ་ཝཱ་ཀ་ཙིཏྟཱ་  
  
ཤོ་དྷ་ཡ། བྷ་ར་བྷ་ར། སཾ་བྷ་ར་སཾ་བྷ་ར། སཾ་ཧ་ར། ཨཱ་ཀཱརྵ་ཡ། ཨཱ་ཀཱརྵ་ཡ། སརྦ་ཏ་ཐཱ་ག་ཏ་ཧྲྀ་ད་ཡ་ག་བཧེ་ཛྭ་ལ་ཧཱུཾ་ཕཊ་སཱ་ཧཱ། དེ་ནས་གང་བདོག་འབྱོར་པ་རྣམས་ཀྱིས་བསྟི་སྟང་བྱ་བ་དང། །གུས་པས་མེ་ཏོག་བླངས་ནས་སྤྱོད་ཡུལ་ཀུན་ལ་ཁྱབ་བར་གཏོར། །སྙིང་པོ་མཆོག་ཉིད་  
ཤིང་ལོའི་ག་པུར་གཞག་ཅིང་དྲི་བཟང་བྱུག་དེ་ཡི་ཁྲུས་ཆབ་བདག་གདོང་བཀྲུ་བགོ་ཐམས་ཅད་བསྒྲུབ། །མེ་ཏོག་ལ་བརྟེན་པའི་སྒྲུབ་ཐམས་རྫོགས་སོ།།  
  
  
