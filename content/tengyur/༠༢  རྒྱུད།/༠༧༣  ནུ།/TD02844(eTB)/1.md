  
༄༅། །སྤྱན་རས་  
གཟིགས་མེའི་ལྷ་ལ་ཕྱག་འཚལ་ལོ། །དེ་ནས་མེ་ལྷའི་གཙོ་བོ་སྦྱིན་སྲེག་མཉེས། །ཞེས་འབྱུང་བའི་སྒྲུབ་ཐབས་བཤད་པར་བྱའོ། །འབར་བའི་དབུས་ན་བརྗིད་པའི་སྐུ། །མེ་ཐབ་དང་ནི་པདྨོ་འཛིན། །དམར་བའི་འོད་ཀྱིས་གདུག་པ་བསྲེག་སྒྲུབ་པོའི་དོན་མཛད་རྒྱལ་གྱུར་ཅིག་སྡིག་པ་  
གཞིག་དང་དཔལ་བསྐྱེད་ཕྱིར། །ལས་ཀུན་སྒྲུབ་པར་བྱེད་པའི་རྒྱུ། །མེ་ཡི་ལས་ནི་ཕྱོགས་གཉིས་ལ། །མཁས་པས་འབད་དེ་རྣམ་པར་བརྟག་པདྨོ་ལྟ་བུའི་ཐབ་དཀར་མཛེས། །ཁྲུ་བཞི་ཁྲུ་གསུམ་ཁྲུ་གང་ཚད། །ཟླུམ་པོ་རྒྱ་ཕྱེད་སླར་བྲུས་པ། །སོར་བཞི་ཕྱིར་བསྐྱོད་བྱི་དོར་བྱུག་ཁ་ཁྱེར་སྟེགས་  
ངོས་པདྨ་དང། །རིན་ཆེན་དྲ་བ་དྲ་བ་ཕྱེད། །ཕྱི་རོལ་དཀྱིལ་འཁོར་འདབ་བརྒྱད་པ། །སྒོ་བཞིར་བཅས་དང་ཕོ་བྲང་ཉིད། །འོ་མ་འཛག་དང་དྲི་འབྱིན་དང། །བཀྲ་ཤིས་ཕྱེད་པའི་ཡམ་ཤིང་ཚད། །ཅི་རིགས་དྲི་ཞིམ་སྔགས་བྱུགས་ལ། །བསངས་ནས་གཏོར་མ་སྔོན་འགྲོ་བས། །རོལ་མོ་  
  
།བྲམ་ཟེའི་ཁྱིམ་ནས་བླངས་པའམ། །ཡང་ན་རྡོ་རྗེ་ཡམ་ཤིང་ལ་སྩལ་མེ། །བསིལ་ཡབ་ཀྱིས་ནི་གཡབས་ཏེ་སྦར། །མར་དང་ཏིལ་དང་འབྲས་དང་ནས། །མེ་ཏོག་སྨན་དང་འབྲས་བུ་སྦྲང། །ཞོ་ཟན་ཡུངས་ཀར་དའུར་བ་ཤིང། །མཐར་བྱེད་སྔགས་ཀྱིས་བསང་བར་བྱ། །ཨརྒ་  
ལ་སོགས་བྱིན་བརླབས་ལ། །ལྷ་ཡི་སྦྱོར་བས་མེ་ལྷ་བསྐྱེད། །མེ་དང་ཡོ་བྱད་ཡམ་ཤིང་སྦྱངས། །ཡེ་ཤེས་བཀུག་པ་དབུལ་བར་བྱ། །ཨོཾ་བཛྲ་ཨགྣ་ཡེ་སཱཧཱ། མར་དབུལ་བའོ། །ཨོཾ་བཛྲ་སརྦ་པཱ་པཾ་ད་ཧ་ན་བཛྲ་སཱ་ཧཱ། ཏིལ་དབུལ་བའོ། །ཨོཾ་བཛྲ་པུཥྚ་ཡེ་སཱ་ཧཱ། འབྲས་དབུལ་བའོ། །  
ཨོཾ་བཛྲ་སན་ཏུཥྚ་ན་ཡེ་སཱཧཱ། མེ་ཏོག་དབུལ་བའོ། །ཨོཾ་བཛྲ་ནིར་བྱཱ་དི་སཱ་ཧཱ། སྨན་དབུལ་བའོ། །ཨོཾ་བཛྲ་སརྦ་ཕ་ལ་ཡེ་སཱ་ཧཱ། འབྲས་བུ་དབུལ་བའོ། །ཨོཾ་བཛྲ་ཨ་ནུ་སྨྲྀ་ཏེ་སཱ་ཧཱ། སྦྲང་དབུལ་བའོ། །ཨོཾ་བཛྲ་སཾ་བ་དེ་སཱ་ཧཱ། ཞོ་ཟན་དབུལ་བའོ། །ཨོཾ་བཛྲ་ཨཱབིགྷྣཱན་སཱ་ཧཱ། བགེགས་བསལ་  
བའོ། །ཨོཾ་བཛྲ་ཨཱ་ཡུ་ཥེ་སཱ་ཧཱ། དའུར་བ་དབུལ་བའོ། །ཨོཾ་བཛྲ་བོ་དཧི་བྲྀཀྵ་ཡེ་སཱ་ཧཱ། ཡམ་ཤིང་དབུལ་བའོ། །ཨོཾ་ཨཱཧྲཱིན་མས་མནྟ་བུདྡྷཱ་ནཱཾ་ཨོཾ་ཨགྣ་ཡེ་ཨ་མུ་ཀ་སྱ་སརྦ་ཀརྨ་སིདྡྷི་ཀུ་རུ་སཱ་ཧཱ། བསྲེག་རྫས་ཐམས་ཅད་ཀྱི་མྒོའམ་མཇུག་དུ་དགང་བླུགས་དབུལ་བའོ། །གཞན་ཡང་  
མཆོད་པ་ཐམས་ཅད་ཀྱང། །ཅི་རིགས་མཁས་པས་ཤེས་བྱས་ཏེ། །དགང་དང་བླུགས་བའི་ཕྱག་རྒྱ་ཡིས། །མཉེས་བྱས་ཁྲུས་དང་བཅས་པས་མཆོད། །མཐར་བཟོད་པར་གསོལ་བ་དངོས་གྲུབ་བླངས་ལ་གཤེགས་སུ་གསོལ་ནས་བདེ་བ་ལ་རེག་པར་གནས་པ་བྱའོ། །སྦྱིན་སྲེག་གི་ཆོ་ག་  
རྫོགས་སོ།།  
  
  
