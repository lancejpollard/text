  
།རྒྱ་གར་སྐད་དུ། ཀུ་རུ་ཀུལླེ་སཱ་དྷ་ན། བོད་སྐད་དུ། ཀུ་རུ་ཀུལླེའི་སྒྲུབ་ཐབས། ཐོག་མར་རེ་ཞིག་སྒོམ་པ་པོ་ས་དྲི་ལྔས་དང་པོ་ཉིད་དུ་ས་ཕྱོགས་ཀྱི་ཉེ་འཁོར་ལེགས་པར་བྱུགས་ལ། སྡོམ་བརྩོན་སེམས་རངས་ཤིང་མཉམ་པར་  
གཞག་པས་སྟན་འཇམ་པོ་ལ་ཉེ་བར་གནས་ཏེ། དེའི་རྗེས་ལ་སྙིང་གར་ཡི་གེ་ར་ཡོངས་སུ་གྱུར་པ་ལས་ཉི་མའི་དཀྱིལ་འཁོར་འབར་བའི་ཕྲེང་བའི་འོད་ཟེར་གྱི་དྲ་བས་བསྐོར་བའོ། །དེའི་ལྟེ་བ་ལ་ཡི་གེ་ཧྲཱི་དམར་པོ་རྣམ་པར་བསམ་པར་བྱའོ། །དེ་ནས་ཡི་གེ་ཧྲཱི་ལས་ཀུན་ནས་འཕྲོས་  
པའི་འོད་ཀྱི་དྲ་བས་ཕྱོགས་བཅུ་ཀུན་ན་གནས་པའི་སེམས་ཅན་གྱི་ཁམས་སྣང་བར་བྱས་ཤིང། དཔལ་དང་ལྡན་པ་ཀུ་རུ་ཀུལླེའི་སྐུར་ཡང་བཀོད་ནས་ཕྱིར་འོངས་པར་གྱུར་ཏེ། དེ་ཉིད་ལ་རབ་ཏུ་ཞུགས་པར་གྱུར་པའི་འོད་ཟེར་འབར་བར་རྣམ་པར་བསྒོམ་པར་བྱ་བའོ། །དེའི་ཕྱི་ནས་  
ནི་མདུན་གྱི་ནམ་མཁའ་ལ་ལོ་བརྒྱད་པ་གཉིས་ཀྱི་ཚད་དུ་གྱུར་པ་དབུ་སྐྲ་ཁམ་སེར་གྱེན་དུ་འབར་བ། དབུ་ལ་ཐོད་པ་ལྔས་བརྒྱན་པ། རོ་ལ་བཞུགས་པ། མགོ་བོའི་ཕྲེང་བའི་དོ་ཤལ་དུ་མཛད་པ། སྐྱིལ་ཀྲུང་ཕྱེད་པའི་གར་སྟབས་ཀྱིས་བཞུགས་པ། ཞལ་གྱི་མཆེ་བ་ཅུང་ཟད་  
རྣམ་པར་གཙིགས་པ། ལྗགས་འདྲིལ་བར་མཛད་པ། འཁོར་ལོ་དང་རྣ་རྒྱན་དང་མགུལ་རྒྱན་དང་དཔུང་རྒྱན་དང་རྐང་རྒྱན་དུ་བྱ་བ་རྣམས་ཀྱིས་བརྒྱན་པ། སྟག་གི་པགས་པའི་ཤམ་ཐབས་བསྣམས་པ། དམར་ལ་ཟླུམ་པ་གཡོན་དུ་འཛུགས་པར་མཛད་  
པའི་སྤྱན་གསུམ་གཡོ་བ། སྣང་བ་མཐའ་ཡས་ཀྱི་དབུ་བརྒྱན་པ། ཕྱག་བཞི་མ། ཨུཏྤལ་དམར་པོའི་མདའ་མདེའུ་མ་རྣ་བའི་བར་དུ་ཁེངས་པར་བཀང་བའི་མེ་ཏོག་དམར་པོའི་གཞུ་བསྣམས་པ། ཕྱག་ལྷག་མ་གཉིས་ཀྱིས་ནི་མེ་ཏོག་དམར་པོ་ལས་བྱས་པའི་ལྕགས་  
  
།འདི་ཉིད་མཆོད་པའི་དོན་དུ་རང་གི་སྙིང་གའི་ཉི་མའི་དཀྱིལ་འཁོར་ལ་གནས་པའི་ཡི་གེ་ཧྲཱི་ལས་ངེས་པར་བྱུང་བའི་ཉེ་བར་མཁོ་བའི་མཆོད་པ་མེ་ཏོག་དང། བདུག་པ་དང། མར་མེ་དང། དྲི་དང། ལྷ་བཤོས་  
ལ་སོགས་པས་མཆོད་པར་བྱ་བའོ། །མཆོད་པ་དང། རྣལ་འབྱོར་པ་མཆོག་ཏུ་སྙིང་རྗེ་དང་ལྡན་པས་གུས་པས་བཏུད་ལ་ལུས་ལ་སོགས་པས་ཕྱག་བཙལ་བར་བྱ་བའོ། །དེ་ནས་ནི་གང་བདག་གིས་བགྱིས་པ་དང། བགྱིད་དུ་སྩལ་བ་དང། བགྱིད་པ་ལ་རྗེས་སུ་  
ཡི་རང་བའི་སྡིག་པ་དེ་དག་བཅོམ་ལྡན་འདས་མའི་མདུན་དུ་མངོན་སུམ་དུ་བཤགས་པར་བགྱིའོ། །དེའི་རྗེས་ལ་འཁོར་བའི་རྒྱ་མཚོར་ལྷུང་བར་གྱུར་པའི་སེམས་ཅན་གྱི་ཁམས་རྣམས་ལེགས་པར་སྒྲོལ་བའི་ངོ་བོར་གྱུར་པའི་བྱང་ཆུབ་ཀྱི་སེམས་སྤེལ་བར་བྱ་བའོ། །དེ་  
ནས་ཚངས་པའི་གནས་བཞི་བསྒོམ་པར་བྱ་བའོ། །དེའི་རྗེས་ཐོགས་ལ་སྟོང་པ་ཉིད་བསྒོམ་པར་བྱ་བའོ། །དེ་ལ་ནི་སེམས་ཙམ་དུ་བྱིན་གྱིས་བརླབས་ལ་གནས་པར་བྱ་བ་ཡིན་ལ། སྔགས་འདི་ཡིན་ཏེ། ཨོཾ་སྟོང་པ་ཉིད་ཀྱི་ཡེ་ཤེས་ཀྱི་རྡོ་རྗེའི་རང་བཞིན་གྱི་བདག་ཉིད་  
ནི་ང་ཡིན་ནོ་ཞེས་བྱ་བ་ནི་སེམས་བྱིན་གྱིས་བརླབ་པའོ། །དེའི་རྗེ་ལ་ནམ་མཁའི་དབྱིངས་སུ་ཡི་གེར་ཡོངས་སུ་གྱུར་པ་ལས་ཉི་མའི་དཀྱིལ་འཁོར་འབར་བའི་ཕྲེང་བས་འཁྲིགས་པར་རྣམ་པར་བསམས་ལ། དེའི་སྟེང་དུ་ཡི་གེ་ཧཱུཾ་མཐིང་ནག་ཡོངས་སུ་གྱུར་  
པའི་སྣ་ཚོགས་རྡོ་རྗེ་ལས་རྡོ་རྗེ་ས་གཞི་དང་ར་བ་དང་རྡོ་རྗེའི་གུར་བཅིང་བ་རྣམ་པར་བསྒོམ་པར་བྱ་སྟེ། འདི་ནི་སྲུང་བའི་འཁོར་ལོའོ། །དེའི་དབུས་སུ་ཨེའི་རྣམ་པར་བྱས་པའི་ལྷ་རྫས་ཀྱི་ཆོས་འབྱུང་ཡེ་ཤེས་ཀྱི་ཁ་དོག་དཀར་བ་རྣམ་པར་བསྒོམ་མོ། དེའི་དབུས་  
སུ་ཡི་གེ་ཧྲཱི་དམར་པོ་ལས་བྱུང་བའི་པདྨ་དམར་པོ་འདབ་མ་བརྒྱད་པའོ། །དེའི་ལྟེ་བའི་སྟེང་དུ་ཡི་གེ་ར་ཡོངས་སུ་གྱུར་པ་ལས་ཉི་མའོ། །དེའི་སྟེང་དུ་རའོ། །ཡང་དེའི་སྟེང་དུ་མཚན་སུམ་ཅུ་རྩ་གཉིས་ཀྱི་བདག་ཉིད་དུ་གྱུར་པའི་ཟླ་བ་རྒྱས་པ་དཀར་པོའོ། །དེའི་  
  
༄༅། །སྟེང་དུ་ཉི་མའི་དཀྱིལ་འཁོར་ཏེ། ཁ་དོག་དམར་པོ་དཔེ་བྱད་བཟང་པོ་བརྒྱ་བཅུའི་ངོ་བོའོ། །དེ་དག་གི་དབུས་སུ་ཡི་གེ་ཧྲཱི་དམར་པོ་ཡོངས་སུ་གྱུར་པ་ལས་ཨུཏྤལ་དམར་པོའི་མདའ་རང་ཉིད་ཀྱི་སེམས་ལ་ཞུགས་པར་རྣམ་པར་བསྒོམ་མོ། །ཕྱི་ནས་  
ཉི་ཟླ་དང་མདའ་གཅིག་ཏུ་གྱུར་པ་ལས། སྔར་བཞིན་དུ་བདག་ཉིད་ཀུ་རུ་ཀུལླེའི་སྐུར་བསྒོམ་པར་བྱ་བའོ། རྣམ་པར་བསྒོམས་ནས་ཀྱང་རང་གི་སྙིང་གར་ཡི་གེ་ར་ལས་ཉི་མའི་དཀྱིལ་འཁོར་རོ། །དེའི་མཐིལ་དུ་ཕྱིས་ཡང་ཡི་གེ་ཧྲཱི་བསྒོམ་པར་བྱ་བའོ། །དེ་ལས་བྱུང་བའི་  
འོད་ཟེར་གྱིས་བསྐུལ་ལ་མགོན་པོ་དཔག་མེད་སྤྱན་དྲངས་ལ་གསང་བ་ཅིག་ཤོས་ཀྱི་མཆོད་པས་ལེགས་པར་མཆོད་པར་བྱ་བ་དང། །དབང་ཡང་གསོལ་བ་གདབ་པར་བྱ་བའོ། །དེ་ལ་གསོལ་བ་འདེབས་པ་ནི་འདི་ཡིན་ཏེ། སྣང་མཐའ་མགོན་གྱིས་བདག་དབང་བསྐུར་  
དུ་གསོལ། །བྱ་བའོ། །དེ་ནས་མགོན་པོ་དཔག་མེད་ཀྱིས་བདུད་རྩི་ལྔས་གང་བའི་བུམ་པ་རང་ཉིད་ཀྱི་སྙིང་གནས་སྤྲོ་བར་བྱ་བ་དང། གཞན་དག་ཀྱང་བསྒོམ་པར་བྱས་ལ། དེ་ནས་བདུད་རྩི་ལྔས་ཡོངས་སུ་གང་བར་གྱུར་པའི་བུམ་པ་དེ་དག་གིས་མངོན་པར་བཀྲུ་བར་  
བྱ་བའོ། །ཁྲུས་བྱས་པར་གྱུར་ནས་ཀྱང་བུམ་པ་རྣམས་རང་གི་སྙིང་གར་ལེགས་པར་གཞུག་པར་བྱ་བའོ། །དེ་ལ་རབ་ཏུ་བཅུག་ལ་རྣལ་འབྱོར་པས་མགོ་ལ་མགོན་པོ་དཔག་མེད་བསྒོམ་པར་བྱ་བའོ། །འདི་ཐུན་ཚོད་གསུམ་དུ་རྣམ་པར་བསྒོམ་པར་བྱ་ཞིང་སྔགས་  
བཟླས་པར་བྱ་བའོ། །དེ་ལ་སྔགས་ནི། ཨོཾ་ཀུ་རུ་ཀུལླེ་ཧྲཱི་སཱ་ཧཱ། ཙནྡན་དམར་པོས་ཁྱད་པར་དུ་བཟླས་པར་བྱ་བའོ། །ཨོཾ་ཨཱ་ཧཱུཾ་ཞེས་བྱ་བས་ཁ་བྱིན་གྱིས་བརླབ་པ་དང་ལུས་སོ། །དེ་ནས་སྔགས་པས་སྐྱེས་པ་དང་བུད་མེད་དག་དབང་དུ་བྱ་བར་འདོད་ན་དཀར་པོའི་  
ཚེས་གཅིག་ནས་བརྩམས་ཏེ་སྨད་གཡོགས་དམར་པོ་བཅིངས་ཤིང་ལུས་ཀྱི་དཀྱིལ་འཁོར་ལ་ཡང་གོན་ལ་བཅོམ་ལྡན་འདས་མའི་སྐུ་ལ་ཀུན་ནས་དམིགས་པས་ཐུན་གསུམ་དུ་ཁྲི་ཕྲག་རེ་ཉི་མ་རེ་རེ་ཞིང་ངོ། །དེའི་རྗེས་ལ་རང་གི་སྙིང་གའི་ཉི་མ་ལ་གནས་པའི་ཡི་གེ་ཧྲཱི་དམར་པོ་  
  
ཡུ་བ་སྐྱེ་གནས་ཀྱི་བར་དུ་རྣམ་པར་ཟུག་པ་རྣམ་པར་བསྒོམ་པར་བྱ་བའོ། །དེའི་འདབ་མ་རྣམས་ལ་ནི་མཐའ་མ་མཐའ་མའི་དབྱངས་ཡིག་ཡོངས་སུ་རྫོགས་པ་ལས་ཤིན་ཏུ་དགའ་ཞིང་རྒྱས་ལ་འཕྲོ་བའི་བུང་བ་  
དམར་པོ་བརྒྱད་དོ། སྔ་ཕྱི་རིམ་པའི་གོ་རིམས་ངེས་པས་རང་གི་སྣ་བུག་གི་རླུང་གིས་བསྐྱོད་ནས་འཕུར་ཏེ། གཡས་པ་ལས་ཅིག་ཤོས་ཀྱི་སྣ་བུག་གི་བུ་གནས་བྱུང་བས། བསྒྲུབ་བྱའི་སྣ་བུག་གི་བུག་གཡས་པར་རབ་ཏུ་ཞུགས་པས་པདྨ་རྩ་བ་དང་བཅས་པ་རྣམ་པར་  
འཇིབ་པར་བྱེད་དོ། །དང་པོའི་དབྱངས་བརྒྱད་བརྒྱད་པོ་རྣམས་ཀྱིས་ནི་འདབ་མ་ལ་དམར་པོ་ཅུང་ཟད་ལྡན་པ་རྣམ་པར་འཇིབ་པར་བྱེད་པ་འདི་དག་ཏུ་རྣལ་འབྱོར་པས་བལྟ་བར་བྱ་བའོ། །ཕྱི་ནས་ནི་ཨུཏྤལ་དམར་པོའི་མདའ་གཞུ་རྣ་བའི་བར་དུ་བཀང་བ་མིག་ཆང་པར་གཏད་  
པའི་སྔགས་པས་ཟེའུ་འབྲུ་རབ་ཏུ་དབུག་པར་བྱ་བའོ། །དེ་ནས་བུང་བ་དེ་དག་རང་གི་དམ་ཚིག་གིས་བསྐུལ་བས་དབྱངས་ཡིག་རེ་རེ་ཁྱེར་ཏེ་སྣ་བུག་གི་བུ་ག་གཡོན་པ་ནས་བྱུང་ནས་རྣལ་འབྱོར་བའི་སྣ་བུག་གི་བུ་ག་གཡས་པ་ནས་ལེགས་པར་བྱ་བ་འདིས་ནི་རང་གི་སྙིང་ལ་རང་དང་  
གཞན་གྱི་ཤེས་པ་གཅིག་གི་ངོ་བོར་བྱ་བའོ། །ཕྱི་ནས་ནི་ཨུཏྤལས་མགུལ་པ་བཅིངས་ཤིང། སྐྱེ་གནས་ལྕགས་ཀྱུས་ཟུང་རྡུ་བསྐྱེད་དེ། མདའི་དྲ་བའི་རྣམ་པར་བསམ་པས་དབང་དུ་བྱ་བའོ། །ཟོ་ཆུན་གྱི་འཁོར་ལོ་ལ་བསྐྱོན་པས་བསྒྲུབ་བྱ་བཀུག་ལ། སྔགས་  
ཀྱི་གཟུགས་ཀྱིས་སྒྲུབ་པ་པོས་གདམས་ངག་དང་བཅས་པ་ལེགས་པར་རྟོགས་པར་བྱས་པས་རྟག་ཏུ་དགའ་བས་སྔགས་བཟླས་པར་བྱ་བའོ། །ཨོཾ་ཀུ་རུ་ཀུལླེ་ཧྲཱི་ཆེ་གེ་མོ་བདག་གི་དབང་དུ་གྱིས་སཱ་ཧཱ། སྙིང་མ་ལུས་པར་བསྲེག་པ་ནི་མཚན་མོ་བྱ་བའོ། །དེ་ནས་  
དེ་མྱོས་པར་གྱུར་པ་དག་གི་སྔགས་ཀྱིས་བསྐུལ་ནས་འོང་བར་འགྱུར་ཏེ། སྐྲ་ཞིག་ཅིང་གོས་མེད་པ་གང་གིས་ཀྱང་མ་གཉེར་ཞིང་གཞན་སུའི་ཡང་དབང་མ་ཡིན་པར་རོ། །དེ་ཐོབ་ནས་ཡི་དམ་གྱི་ལྷའི་སྦྱོར་བས་སངས་རྒྱས་ཀྱི་དཀྱིལ་འཁོར་མཆོད་པར་བྱ་བའོ། །དངོས་  
  
༄༅། །གྲུབ་རྒྱ་ཆེན་པོ་འགའ་ཞིག་གིས་ཀྱང་རྣམ་པར་འཇོམས་པར་མི་ནུས་སོ། །ཨོཾ་ཌྱ་ན་ནས་དེས་པར་བྱུང་བའི་ཀུ་རུ་ཀུལླེའི་སྒྲུབ་ཐབས་སོ། །མཁས་པ་ཆེན་པོ་བྱང་ཆུབ་སེམས་དཔའ་མ་ལ་བ་དཱ་ན་ཤྲཱི་ཛྙཱ་ནའི་ཞལ་སྔ་ནས། དགེ་སློང་ཚུལ་ཁྲིམས་རྒྱལ་མཚན་གྱིས་བསྒྱུར་  
བའོ།།  
  
  
