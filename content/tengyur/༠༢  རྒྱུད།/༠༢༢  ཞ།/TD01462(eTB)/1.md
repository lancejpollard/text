  
།རྒྱ་གར་སྐད་དུ་  
  
༄༅། །ཤྲཱི་ཙཀྲ་སཾ་བ་ར་སཱ་དྷ་ན་ཨ་མྲྀ་ཏ་ཀྵ་ར་ནཱ་མ། བོད་སྐད་དུ། དཔལ་འཁོར་ལོ་སྡོམ་པའི་སྒྲུབ་ཐབས་བདུད་རྩི་འཛག་པ་ཞས་བྱ་བ། བཅོམ་ལྡན་འདས་དཔལ་ཧེ་རུ་ཀ་ལ་ཕྱག་འཚལ་ལོ། །དབང་པོ་དགག་དཀའ་གླང་པོ་མཆོག་ནུས་པའི་སྟོབས་ཀྱི་ལྕགས་ཀྱུས་  
འགུགས། །ཐིག་སྟོང་སངས་རྒྱས་ཉིད་མྱུ་གུ་ཟླ་བའི་འོད་ཟེར་ལྟར་འཕྲོ་བ། །རང་སྙིང་པད་སྣང་དབུས་གནས་པའི། །ཟླ་བའི་གཟུགས་བརྙན་ནང་དམིགས་པ། །ས་ཆུ་མེ་རླུང་མཁའ་རང་བཞིན། །སྐྱེ་མེད་ཐིག་ལེ་ལ་ཕྱག་འཚལ། །བརྡ་འབའ་ཞིག་ནི་གཙོར་གྱུར་པ། །ཚིག་གི་སྡེ་བ་དང་  
འབྲེལ་པ་དང། །རྟགས་རྣམས་རང་དགའ་བ་ཡི་རྒྱུད། །དཔལ་ལྡན་འཁོར་ལོ་སྡོམ་པ་མཆོག་ཡུན་རིང་པ་རུ་རྟོགས་དཀའ་བ། །འབྲེལ་མེད་སྐད་ནི་མ་ལུས་གསུངས། །དེ་ཟབ་རྒྱ་མཚོ་ལྟར་གནས་པ། །ཟབ་མོ་སུ་ཡིས་ཤེས་པ་ཡིན། །དེ་ཕྱིར་བདག་གིས་རྩ་བ་ཡི། །བཤད་པ་ཕྱི་  
མ་ཡོངས་ཤེས་པས། །འཁོར་ལོ་དག་པ་དེ་རིང་བརྩམས། །རི་དང་ནགས་ཚལ་ཕུག་རྣམས་དང། །ཆུ་བོའི་འགྲམ་དང་བཞི་མདོ་དང། །རྒྱ་མཚོ་ཆེན་པོ་ཉམས་དགའི་འགྲམ། །ཤིང་གཅིག་དྲུང་དང་བདེ་བའི་གནས། །གནས་ནི་ཉེ་བར་བསྟན་པ་ཡིན། །ཡང་ན་ཡིད་དང་མཐུན་པར་ཏེ། །  
དེ་རུ་རྣལ་འབྱོར་བརྩམ་པར་བྱ། །འདོད་པ་ཀུན་གྱི་འབྲས་བུ་ཐོབ། །སྙིང་ག་ཆུ་སྐྱེས་དབུས་གནས་པར། །ཉི་མ་ཐོད་པ་བསྒོམ་པར་བྱ། །དེ་རུ་དེ་ཉིད་མཆོག་ལྟ་བ། །ཡེ་ཤེས་ལྔ་ཡི་རང་བཞིན་ཞི། །འོད་ཟེར་སྣ་ཚོགས་རང་བཞིན་མཆོག་ཀུན་ནས་རྣམ་པར་འཕྲོ་གྱུར་པ། །སེམས་ཙམ་ཉིད་དུ་  
གནས་པ་སྟེ། །བྱང་ཆུབ་མཆོག་ནི་སྒྲུབ་པར་བྱེད། །ནམ་མཁའི་དབྱིངས་སུ་བསྒོམ་བྱ་བ། །དཀྱིལ་འཁོར་མཆོག་དགའ་བསྒོམ་པར་བྱ། །ཏིལ་གོང་གཏམས་འདྲའི་སངས་རྒྱས་དང། །བྱང་ཆུབ་སེམས་དཔའ་མཆོད་པར་བྱ། །འགྲོ་བ་དྲུག་གི་སེམས་ཅན་རྣམས། །བླ་མེད་གོ་འཕང་ཐོབ་  
བྱའི་ཕྱིར། །དེ་རུ་གསུམ་ལ་སྐྱབས་འགྲོ་བྱ། །དམ་བཅའ་ཡོངས་སུ་གཟུང་བྱ་སྟེ། །སེམས་ཅན་ཀུན་གྱི་དོན་གྱི་ཕྱིར། །སངས་རྒྱས་ཧེ་རུ་ཀ་རུ་ཤོག་དེ་ནས་ཚངས་པ་ཡི་ནི་གནས། །བཞི་པོ་རྣམས་ནི་བསྒོམ་པར་བྱ། །བསམ་གཏན་ཕ་རོལ་ཕྱིན་པ་དམིགས། །སེམས་ནི་མཆོག་སྟེ་  
  
།ཕྱི་རོལ་ནང་གི་ཆོས་རྣམས་ནི། །ཐམས་ཅད་སྟོང་པར་བལྟ་བར་བྱ། །ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཱཏྨ་ཀོཧཾ། །རྣམ་ཤེས་སོ་སོར་སྣང་བ་ཙམ། །སེམས་ཙམ་རྣམ་པར་བརྟག་པར་བྱ། །ས་ཡི་འོག་གི་མཐར་ཐུག་པར། །རླུང་གི་དཀྱིལ་འཁོར་བསམ་པར་བྱ། །  
ཡི་གེ་ཡཾ་ལས་ཡང་དག་བྱུང། །ཁ་དོག་སྔོན་པོ་གཞུ་རྣམ་པ། །དུ་བའི་ཕྲེང་བའི་ཚོགས་ཀྱིས་བསྐོར། །པ་དན་མཚན་པ་དེ་བསྒོམ་བྱ། །དེ་སྟེང་ཡི་གེ་རཾ་ལས་ནི། །མེ་ཡི་དཀྱིལ་འཁོར་མཆོག་བསམ་པ། །གྲུ་གསུམ་ཁ་དོག་དམར་པོ་ནི། །འབར་བའི་ཕྲེང་བའི་ཚོགས་ཆེན་པོ། །ཉི་མ་བྱེ་བ་  
དང་མཚུངས་བསམ། །རྡོ་རྗེས་མཚན་པ་དེ་བསྒོམ་བྱ། །དེ་ཡི་སྟེང་དུ་ཆུ་ཉིད་ནི། །ཟླུམ་པོ་འོད་ཟེར་ཕྲེང་བ་ཅན། །བ་མོ་དང་ནི་མཚུངས་པ་ཉིད། །བཾ་སྐྱེས་བུམ་བས་མཚན་པའོ། །དེ་ཡི་སྟེང་དུ་ས་བསྒོམ་པ། །ཡི་གེ་ལཾ་ལས་བྱུང་པ་མཆོག་གྲུ་བཞི་རྡོ་རྗེས་མཚན་པ་ལ། །སེར་པོའི་འོད་ཀྱི་  
ཚོགས་ཀྱིས་བསྐོར། །དེ་སྟེང་བསྒོམ་པར་བྱ་བ་ཉིད། །རི་ཡི་རྒྱལ་པོ་རི་རབ་མཆོག་རིན་ཆེན་བདུན་གྱི་རང་བཞིན་མཆོག་རྩེ་མོ་བརྒྱད་ཀྱིས་ཉེ་བར་བརྒྱན། །ཡི་གེ་སུཾ་ལས་ཡང་དག་བྱུང། །འོད་ཟེར་སྣ་ཚོགས་ཀུན་དུ་འཁྲིགས། །དེ་རུ་ར་བ་དྲ་བ་དང། །རྡོ་རྗེས་གཞི་བླ་རེ་དང། །  
མདའ་ཡི་དྲ་བར་བྱིན་གྱིས་བརླབ། །མེ་ཡི་དྲ་བ་ཕྱི་རོལ་ཉིད། །ཨོཾ་མེ་དི་ནཱི་བཛྲཱི་བྷ་བ་བནྡྷ་ཧཱུཾ། ཨོཾ་བཛྲ་པྲཱ་ཀཱ་ར་ཧཱུཾ་བཾ་ཧཱུཾ། ཨོཾ་བཛྲ་པཉྫ་ར་ཧཱུཾ་ཡཾ་ཧཱུཾ། ཨོཾ་བཛྲ་བི་ཏཱ་ན་ཧཱུཾ་ཁཾ་ཧཱུཾ། ཨོཾ་བཛྲ་ས་ར་ཛཱ་ལ་ཏྲཱཾ་སཾ་ཏྲཱཾ། ཨོཾ་བཛྲ་ཛྭ་ལ་ཨ་ན་ལཱརྐ་ཧཱུཾ་ཧཱུཾ་ཧཱུཾ། དཔལ་ལྡན་ཧེ་རུ་ཀ་འཁོར་ལོ། །རྩིབས་བརྒྱད་  
རབ་ཏུ་འབར་བའི་འོད། །འདིར་ཉིའི་གཟུགས་བརྙན་ལ་གནས་ལྟར། །རྡོ་རྗེ་སེམས་དཔའ་རྣམ་པར་བསྒོམ། །དེ་ནས་ལུགས་བྱུང་ལུགས་མིན་པས། །ཁྲོ་བོ་བརྒྱད་ནི་བསྒོམ་པར་བྱ། །རྡོ་རྗེ་གཏུམ་པོ་ཉི་མ་མེ། །རྡོ་རྗེ་གཙུག་ཏོར་དེ་བཞིན་ཏེ། །རྡོ་རྗེ་གནོད་སྦྱིན་བདུད་རྩི་འཁྱིལ། །རྡོ་རྗེ་  
དུས་དང་སྟོབས་པོ་ཆེ། །རྡོ་རྗེ་འཇིགས་བྱེད་ཅེས་བྱ་བ། །ཁྲོ་བོ་འདི་དག་རྣམ་པར་དགོད། །སྔོན་པོ་སེར་པོ་དེ་བཞིན་དམར། །ལྗང་གུ་དུ་བའི་མདོག་འདྲ་དང། །དཀར་པོ་ནག་པོ་དམར་འདྲ་བ། །འཇིགས་པ་ཐོད་པ་དང་ལྡན་གཙིགས། །དེ་བཞིན་ཞལ་གསུམ་ཕྱག་དྲུག་པ། །ཐམས་ཅད་མི་  
  
༄༅། །རུས་རྒྱན་གྱིས་མཛེས། །གཡས་བརྐྱང་པ་ཡི་ཞབས་ཀྱིས་གནས། །སྣ་ཚོགས་པདྨ་ཉི་དཀྱིལ་བཞུགས། །འཇིག་རྟེན་སྐྱོང་བ་བརྒྱད་པོ་རྣམས། །ཞབས་ཀྱིས་གནོན་པ་རྣམ་པར་བསྒོམ། །ཐོད་པ་ཁ་ཊཱཾ་ག་དག་བསྣམས། །ཞགས་པ་ལྕགས་ཀྱུ་བསྣམས་པ་མཆོག་  
དྲིལ་བུ་ཅང་ཏེའུ་ཐམས་ཅད་ལ། །ཤེས་རབ་འཁྱུད་པ་དམ་པ་བདེ། །སྐྲ་སེར་གྱེན་བརྫེས་ཞལ་འགྱུར་ཞིང། །མཆེ་བ་གཙིགས་ལྡན་འཇིགས་བྱས་པ། །སྟག་གི་པགས་པའི་ན་བཟའ་བསྣམས། །སྦྲུལ་གྱི་རྒྱན་གྱིས་འཇིགས་མཛད་པ། །དེ་གྱུར་པ་ཡི་བདག་ཉིད་ལས། །རྡོ་རྗེ་ཧཱུཾ་མཛད་  
རྣམ་པར་བསྒོམ། །དྲག་པོ་ཁྲོ་བོ་འབར་བས་བསྐོར། །ཞལ་འགྱུར་གཙིགས་ཤིང་འཇིགས་མཛད་པ། །རྒྱན་ཀུན་གྱིས་ནི་ཀུན་དུ་མཚན། །རྡོ་རྗེ་ལྕགས་ཀྱུ་ཞགས་པ་དང། །དྲིལ་བུ་ཐོད་པ་ཁ་ཊྲཱཾ་ག་མགོ་བོའི་ཕྲེང་པས་ལུས་དྲག་པོ། །མགོ་བའི་སྐེ་རགས་དྲག་པོས་བཅིངས། །  
གདུག་པ་ཐམས་ཅད་ཞབས་ཀྱིས་མནན། །ཤེས་རབ་དང་ནི་ཡང་དག་ལྡན། །རྡོ་རྗེ་སེམས་དཔའི་ཅོད་པན་ཅན། །རྡོ་རྗེ་ཧཱུཾ་མཛད་བསྒོམ་པར་བྱ། །སྟེང་དང་འོག་ཏུ་གནས་བསམ་པ། །ཁྲོ་བོ་གཉིས་ནི་རྣམ་པར་བསྒོམ། །གཙུག་ཏོར་རྡོ་རྗེས་འོག་སྟེ། །དཀར་པོ་མིག་སྨན་སྔོན་  
འདྲའི་འོད། །ཐོད་མཚན་ཁ་ཊཱཾ་ག་བསྣམས་པ། །ཕྱག་ན་འཁོར་ལོ་མདུང་ཞགས་པ། །ལྕགས་ཀྱུ་རྡོ་རྗེ་དྲིལ་བུ་བསྣམས། །གཡས་བརྐྱང་པ་ཡི་གནས་པས་གནས། །ཁྲོ་བོའི་རྣམ་པའི་ཕུར་བུ་ནི། །ཕྱོགས་བཅུ་པོ་འདིར་དགོད་པར་བྱ། །ཨོཾ་སུཾ་བྷ་ནི་སུཾ་བྷ་ཧཱུཾ་ཧཱུཾ་ཕཊ་ཕཊ། ཤར་དུའོ། །  
ཨོཾ་གྲྀ་ཧྞ་གྲྀ་ཧྞ་ཧཱུཾ་ཧཱུཾ་ཕཊ་ཕཊ། བྱང་དུའོ། །ཨོཾ་གྲྀ་ཧྞཱ་པ་ཡ་གྲྀ་ཧྞཱ་པ་ཡ་ཧཱུཾ་ཧཱུཾ་ཕཊ་ཕཊ། ནུབ་ཏུའོ། །ཨོཾ་ཨཱ་ན་ཡ་ཧོ། བྷ་ག་བཱ་ན་བཛྲ་རཱ་ཛ་ཧཱུཾ་ཧཱུཾ་ཕཊ་ཕཊ། ལྷོ་རུའོ། །གསང་སྔགས་རྒྱལ་པོ་འདི་ཡིས་ནི། །བགེགས་རྣམས་ཀུན་གྱི་མགོ་བོ་རུ། །ལུགས་སུ་འབྱུང་དང་ལུགས་མིན་པས། །ཁྲོ་བོའི་ཕུར་  
བུ་དགོད་པར་བྱ། །ཨོཾ་གྷ་གྷ་གྷཱ་ཏ་ཡ་གྷཱ་ཏ་ཡ་སརྦ་དུཥྚཱཾ་བི་གྷྣཱཾ་ཧཱུཾ་ཕཊ། ཨོཾ་ཀཱི་ལ་ཡ་ཀཱི་ལ་ཡ་སརྦ་པཱ་པཾ་ཧཱུཾ་ཕཊ། ཨོཾ་ཧཱུཾ་ཧཱུཾ་བཛྲ་ཀཱི་ལ་བཛྲ་དྷ་རོ་ཏ་ཨཱ་ཛྙཱ་པ་ཡ་ཏི། སརྦ་བི་གྷྣཱཾ་ཀཱ་ཡ་ཝཱ་ཀ་ཙིཏྟ་བཛྲ་ཀཱི་ལ་ཡ་ཀཱི་ལ་ཡ་ཧཱུཾ་ཕཊ། ཨོཾ་བཛྲ་མུངྒ་ར་བཛྲ་ཀཱི་ལ་ཨཱ་ཀོ་ཊ་ཡ་ཧཱུཾ་ཕཊ། རྡོ་རྗེ་བློ་མཆོག་  
  
།ཕྱིས་ནི་གསང་སྔགས་འདི་བཟླས་བྱ། །ཨོཾ་ཁ་བཛྲ་དཧྲྀ་ཀ་བཛྲ་ཧཱུཾ་ཀ་ར་བཛྲ་ཧཱུཾ་ཕཊ། ཨོཾ་བཛྲ་ཙཎྜ་བཛྲ་ཧཱུཾ་ཕཊ། ཨོཾ་བཛྲ་ཨ་ན་ལཱ་རྐ་ཧཱུཾ་ཕཊ། ཨོཾ་བཛྲ་ཏིཥྛ་བཛྲ་ཧཱུཾ་ཕཊ། ཨོཾ་བཛྲ་ཀུཎྜ་ལི་བཛྲ་ཧཱུཾ་ཕཊ། ཨོཾ་བཛྲ་ཡཀྵ་བཛྲ་ཧཱུཾ་ཕཊ། ཨོཾ་བཛྲ་ཀ་ལ་བཛྲ་ཧཱུཾ་ཕཊ། ཨོཾ་བཛྲ་མ་ཧཱ་བ་ལ་ཧཱུཾ་  
ཕཊ༑ ཨོཾ་བཛྲ་བཧི་ཥ་ན་བཛྲ་ཧཱུཾ་ཕཊ། ཨོཾ་བཛྲོ་ཥྞཱི་ཥ་ཙཀྲ་བརྟི་བཛྲ་ཧཱུཾ་ཕཊ། ཨོཾ་བཛྲ་པ་ཏ་ལ་བཛྲ་ཧཱུཾ་ཕཊ། དེ་ལྟར་ང་རྒྱལ་ཉིད་ཀྱིས་གྲུབ། །སྐད་ཅིག་གིས་ནི་བགེགས་མེད་འགྱུར། །སྔོན་པོ་སེར་པོ་ལྗང་གུ་ནི། །རྡོ་རྗེ་ཧཱུཾ་ཀ་ར་རུ་བཤད། །སེར་པོ་དང་ནི་ནག་པོ་ལྗང། །དུད་ཁ་སེར་པོ་དང་ལྗང་གུ། །  
དཀར་པོ་དང་ནི་སེར་པོ་ལྗང། །དམར་པོ་དང་ནི་སེར་ལྗང་གུ། །ལྗང་གུ་སེར་པོ་དང་ནག་པོ། །གཞན་རྣམས་ཀྱི་ནི་བདག་པོ་བཞིན། །མི་བསྐྱོད་ཅོད་པན་དམ་ཚིག་ཏུ། །བསྒོམས་པས་རྡོ་རྗེ་འཆང་བ་དགྱེས། །དེ་ལྟར་སྒོམ་པ་བྱེད་གྱུར་པས། །གལ་ཏེ་སྐྱོ་བ་  
སྐྱེས་གྱུར་ན། །སྟོང་པ་ཉིད་ཀྱི་ཡེ་ཤེས་ནི། །དྲན་བྱ་དད་བས་མཉམ་པར་གཞག་ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཱཏྨ་ཀོཧཾ། ཨོཾ་ཨ་ནི་མི་ཏཱ་ཛྙཱ་ན་བཛྲ་སྭ་བྷཱ་པ་ཨཱཏྨ་ཀོཧཾ། ཨོཾ་ཨ་པྲ་ཎི་ཧི་ཏཱ་ཛྙཱ་ན་བཛྲ་སྭ་བྷཱ་བ་ཨཱཏྨ་ཀོཧཾ། ཀུན་དུ་བཟང་པོ་ཀུན་གྱི་བདག་ཡོངས་སུ་གྱུར་པ་མཁའ་དབྱིངས་ཏེ། །  
མཁའ་དབྱིངས་དེ་རུ་བསྒོམ་བྱ་བ། །ཡི་གེ་ཨོཾ་ནི་རྣམ་པར་བསྒོམ། །དེས་ནི་འཁོར་ལོ་གཉིས་ཀ་ལས། །རྣམ་པར་སྣང་མཛད་བསྒོམ་པར་བྱ། །དཀར་པོ་ཕྱག་བཞི་རིག་མས་འཁྱུད། །གཡས་དང་གཡོན་ལ་འཁོར་ལོ་དང། །ཐོད་པ་དང་ནི་ཅང་ཏེའུ་དང། །ཁ་ཊཱཾ་གཡང་དེ་བཞིན་ནོ། །དེ་གྱུར་འཁོར་  
ལོར་བཅས་པ་ཡི། །གཞལ་ཡས་ཁང་ནི་རྣམ་པར་བསྒོམ། །གྲུ་བཞི་པ་ལ་སྒོ་བཞི་པ། །རྟ་བབས་བཞི་ཡིས་བརྒྱན་བྱས་པ། །དྲ་བ་དྲ་ཕྱེད་དག་གིས་མཛེས། །དར་དབྱངས་ཕྲེང་བདག་གིས་བརྒྱན། །ཟུར་ཀུན་གྱི་ནི་ཆ་རྣམས་སུ། །རྡོ་རྗེ་རིན་པོ་ཆེས་མཚན་པ། །ཕྱི་ཡི་དཀྱིལ་འཁོར་བསྒོམ་པར་  
བྱ༑ །དེ་ཡི་ནང་དུ་འཁོར་ལོ་ལ། །རེའུ་མིག་དགུ་སྟེ་ཕྱིར་བཅུ་དྲུག་ནང་གི་རེའུ་མིག་དབུས་སུ་ནི། །ཤིན་ཏུ་མཛེས་པའི་པདྨ་ལྟར། །ལྟེ་བ་གེ་སར་ཉེ་བར་བརྒྱན། །ཁ་དོག་སྣ་ཚོགས་འདབ་བརྒྱད་པ། །རེའུ་མིག་རྣམས་ལ་རྡོ་རྗེ་ལྡན། །ས་གཞི་རྣམས་པ་སྣ་ཚོགས་འདོད། །འཁོར་ལོ་  
  
༄༅། །པདྨ་རྡོ་རྗེ་ཡི། །ཕྲེང་བས་འཁོར་ལོ་གསུམ་ཡོངས་བསྐོར། །རིན་ཆེན་ཕྲེང་བས་པད་དེ་བཞིན། །རིན་ཆེན་འབར་བའི་འོད་གསལ་བའོ། །སྣ་ཚོགས་རྡོ་རྗེས་བསྐོར་བ་ཡི། །དམ་ཚིག་གི་ནི་འཁོར་ལོ་བྲིས། །ཡི་དགས་ཁ་དོག་ལྔ་རྣམས་ཀྱིས། །ཕྱི་རོལ་དཀྱིལ་  
འཁོར་ཀུན་དུ་བསྐོར། །རྡོ་རྗེ་ཕྱེད་པས་སྒོ་ཟུར་གྱི། །ཀ་བའི་རྩེ་མོ་དབུས་ནས་མཚན། །ཕྱི་རུ་དུར་ཁྲོད་འཇིགས་པ་ཡི། །ཁ་དོག་སྣ་ཚོགས་མཆོག་གི་མཆོག་སྣ་ཚོགས་ཤིང་རྣམས་ཉམས་དགས་མཚན། །ཁྱི་དང་ཅེ་སྤྱང་དག་གིས་འཇིགས། །ཁྭ་དང་འུག་པ་བྱ་རྒོད་ཁྲ། །ཝ་  
དང་ཙི་ལི་ཀ་དེ་བཞིན། །ཀེང་རུས་མདུང་གིས་ཕུག་པ་དང། །འཕྱང་བ་དང་ནི་ཕྱེད་བསྲེགས་དང། །སྤྱི་བོ་ཀོ་སྐོ་པུས་མོ་དང། །ལག་པ་མགོ་བོ་རྣམས་ཀྱིས་བརྒྱན། །སྒྲ་སྒྲོགས་དེ་བཞིན་གླང་མགོ་དང། །རྣམ་བ་སྣ་ཚོགས་སྤྲུལ་གྱིས་དགའ། །སེང་གེ་སྟག་དང་ཕག་རྒོད་  
དང༑ །དེ་བཞིན་དོམ་དང་ར་རྣམས་དང། །དཔའ་བོ་དང་ནི་རྣལ་འབྱོར་མ། །རྣམ་བ་སྣ་ཚོགས་འདུས་པ་མཆོག་ཐོད་པ་ཁ་ཊཱཾ་ག་ནི་བསྣམས། །གྲི་གུག་ཅད་ཏེའུ་དེ་བཞིན་ནོ། །གནོད་སྦྱིན་རོ་ལངས་སྲིན་པོ་རྣམས། །དེ་ལྟར་སྣ་ཚོགས་དུར་ཁྲོད་དོ། །དེ་རུ་ཉི་མའི་དཀྱིལ་འཁོར་བལྟ། །  
ཨཱ་ལི་ཀཱ་ལི་རང་ས་བོན། །དེ་བཞིན་ཉིད་དང་ཡང་དག་མཐའ། །སྟོང་པ་ཉིད་དང་ཆོས་ཀྱི་དབྱིངས། །མཉམ་པ་ཉིད་དང་སོ་སོར་རྟོག་བྱ་བ་གྲུབ་པ་བསྒོམ་པ་དང། །ཤིན་ཏུ་རྣམ་པར་དག་པ་དམིགས། །རྣལ་འབྱོར་འདི་ནི་མཆོག་གི་མཆོག་རྡོ་རྗེ་སེམས་དཔའ་རང་རིག་བཅས་རིམ་  
པ་འདི་ཡིས་རྣམ་པར་བསམ། །དཀར་པོ་སེར་པོ་དེ་བཞིན་དམར། །ལྗང་གུ་དང་ནི་ཞལ་རྣམ་བཞི། །རྡོ་རྗེ་དྲིལ་བུས་ཡང་དག་འཁྱུད། །མདུང་དང་དགྲ་སྟ་ཅང་ཏེའུ་དང། །གྲི་གུག་ཐོད་པ་ཁ་ཊཱཾ་ག་ཚངས་པའི་པགས་པ་ན་བཟར་མན་པས། །ཞགས་པ་ཚངས་པའི་མགོ་དེ་བཞིན། །  
ཕྱག་བཅུ་གཉིས་ཀྱིས་བརྒྱན་བྱས་པ། །སེམས་དཔའི་སྐྱིལ་ཀྲུང་གིས་བཞུགས་པ། །ཐོད་པའི་ཅོད་པན་གྱིས་མི་བཟད། །རྒྱན་རྣམས་ཀུན་གྱིས་ཡང་དག་རྫོགས། །མཚན་དང་དཔེ་བྱད་རྣམས་ཀྱིས་བརྒྱན། །སྙིང་ག་ཡེ་ཤེས་དམ་ཚིག་སྟེ། །རྡོ་རྗེ་འཆང་བའི་ཅོད་པན་ཅན། །ཐབས་  
  
།ཕྱག་རྒྱ་ལྔ་ཡིས་བརྒྱན་བྱས་པ། །བདེ་ཆེན་ཐབས་ཀྱི་སྦྱོར་པ་ཡིས། །སྐུ་གཉིས་ཡང་དག་ཞུ་བར་གྱུར། །འོད་ཟེར་དེ་ལས་ལྷ་མོ་རྣམས། །ལངས་ནས་སྣ་ཚོགས་གླུ་ཡིས་བསྐུལ། །ཁམས་གསུམ་བདེ་ཐོབ་ཀྱེ་གཙོ་བོ། །ཨ་ལ་ལ་ལ་ཧོ། །པདྨའི་བདག་པོ་  
ཡོངས་རྡོ་རྗེ། །བདེ་ཆེན་རྒྱལ་བའི་ཚོགས་སྤྲོ་བ། །དེ་བཞིན་གཤེགས་པ་ཕྱོགས་བཅུའི་གཙོ། །རབ་སྤངས་ཨ་ལ་ལ་ལ་ཧོ། །གཙོ་བོ་དྲུག་པ་སེམས་དཔའ་སྙིང། །བཙུན་མོ་རོལ་སྦྱོར་སྲིད་གསུམ་བདག་ཨ་ལ་ལ་ལ་ཧོ། །དགའ་བདག་སྤོང་ཞིང་རབ་སྤོང་བ། །བདེ་ཆེན་  
རང་བཞིན་རྒྱལ་བའི་གཙོ། །གླུ་འདི་ཡིས་ནི་སྦྱོར་བ་ཡིས། །པདྨའི་རྣལ་འབྱོར་མ་ཡིས་བླང། །པདྨའི་ཚོགས་ཀྱིས་བཞེངས་པ་ནི། །རྡོ་རྗེ་སྦྱོར་བ་བདེ་བས་སོ། །མགོན་པོ་ལ་ནི་འདི་ཡིས་བསྐུལ། །བདེ་བ་ཆེན་པོ་འདི་གནས་ལས། །བཞེངས་ནས་སངས་རྒྱས་ཐམས་  
ཅད་དེ༑ །མ་ལུས་པ་ཡི་རྒྱལ་བ་སྤྲོས། །ཞལ་བཞི་ཕྱག་ནི་བཅུ་གཉིས་པ། །གཡས་བརྐྱང་པ་ཡི་གནས་པས་གནས། །ཞལ་གྱི་མཚེ་བ་གཙིགས་པ་དང། །སྤྱན་གསུམ་ཞལ་ནི་རྣམ་པར་འགྱུར། །ཐོད་པའི་ཕྲེང་བའི་རྒྱན་དང་ལྡན། །སྐུ་ལ་ཕྱག་རྒྱ་དྲུག་གིས་བརྒྱན།།  
འཇིགས་བྱེད་དང་ནི་དུས་མཚན་གྱི། །མགོ་བོ་དང་ནི་ནུ་མ་མནན། །སྟག་གི་པགས་པའི་ཤམ་ཐབས་མནབས། །སྙིང་རྗེའི་རོ་ཡིས་རྣམ་པར་ཁྱབ། །རྡོ་རྗེ་ཕག་མོ་ལ་ནི་འཁྱུད། །འཁྱུད་པ་ཡི་ནི་ཕྱག་གཉིས་ལ། །རྩེ་དགུ་ཁ་བྱེ་རྡོར་དྲིལ་བུ། །ཕྱག་གཞན་གཉིས་པོ་དག་ལ་ནི། །གླང་  
ཆེན་པགས་པའི་ན་བཟའ་འཆང། །གཡས་ཀྱི་ཕྱག་ནི་གསུམ་པ་ལ། །རྡོ་རྗེས་མཚན་པའི་མདུང་འཛིན་པའོ། །བཞི་པ་ལ་ནི་ལྕགས་ཀྱུ་སྟེ། །ལྔ་པ་ལ་ནི་གྲི་གུག་སྟེ། །དྲུག་པ་ལ་ནི་ཅང་ཏེའུ། །གཡོན་པའི་ཕྱག་ནི་གསུམ་པ་ལ། །ཐོད་པ་རྐང་གིས་བཀང་པའོ། །མཆོད་ཕྱིར་  
ཐོགས་པའི་སྦྱོར་བ་ཡིས། །ཁ་ཊཱཾ་ག་ནི་བསྣམས་པའོ། །སྣ་ཚོགས་འཕན་ནི་རབ་ཏུ་འཕྱར། །དེ་སྟེང་ཁ་བྱེ་རྩེ་ལྔ་པའི། །རྡོ་རྗེ་དང་ནི་དྲིལ་བུས་མཚན། །དབུས་སུ་སྣ་ཚོགས་རྡོ་རྗེས་མཚན། །འོག་ཏུ་རྡོ་རྗེ་རྩེ་གཅིག་པ། །བཞི་པ་ལ་ནི་རྡོ་རྗེ་ཞགས། །ལྔ་པ་ལ་ནི་ཚངས་པའི་མགོ། །དྲུག་པ་ལ་ནི་  
  
༄༅། །སྟ་རེའོ༑ །སྔོ་སེར་དམར་པོ་ལྗང་གུའི་ཞལ། །དྲག་པོ་བཞད་སྒེག་དཔའ་བོ་དང། །རྔམ་དང་ལྗགས་ནི་བསྐྱོད་པའི་ཞལ། །དེ་མདུན་རྡོར་རྗེ་ཕག་མོ་ནི། །ཞལ་བཞི་ཕྱག་བཞི་སྤྱན་གསུམ་པ། ། ཁ་དོག་དཀར་པོ་སྐེ་རགས་ནི། །ཐོད་པའི་དུམ་བུས་མཚན་པའོ། །བཅོམ་ལྡན་  
འདས་ཞལ་ཁ་དོག་ལྟར། །ལྷ་མོའི་ཕྱག་གི་ཁ་དོག་དེ། །དམར་པོ་ལྗང་གུ་སེར་པོ་དང། །ཤིན་ཏུ་སྔོ་མདོག་ཞལ་གྱི་འོད། །སྐྲ་གྲོལ་གཅེར་བུ་གཡོན་པ་ཡིས། །ཕྱག་འཁྱུད་པ་ལ་མ་རུངས་པའི། །བདུད་ཀྱི་ཁྲག་བཀང་ཐོང་པའོ། །གཡས་པའི་སྡིགས་མཛུབ་ཕྱོགས་ཀུན་དུ། །གདུག་པ་  
བསྡིགས་ཤིང་གྲི་གུག་འཆང། །ཅང་ཏེའུ་ཚངས་པའི་མགོ་བསྣམས་ཕྱག་ཞལ་ནས་ཁྲག་ནི་འཛག་པ་སྟེ། །ཞབས་གཉིས་ཀྱིས་ནི་ཡང་དག་དཀྲིས། །བདེ་ཆེན་སྙིང་རྗེའི་བདག་ཉིད་མ། །སྙིང་གའི་ལྕགས་ཀྱུའི་སྦྱོར་བ་ཡིས། །ཡེ་ཤེས་འཁོར་ལོ་དགུག་པར་བྱ། །ཡེ་ཤེས་འཁོར་  
ལོ་ལེགས་བཀུག་སྟེ། །མཆོད་བསྟོད་བྱས་ནས་གཞུག་པར་བྱ། །འདི་ཉིད་ཀྱིས་ནི་གནས་ཚོགས་རིམ། །དགོད་བྱ་ནང་གི་སྤྱོར་བ་མཆོག་པུལླཱི་ར་མཱ་ལ་ཡར་ཏེ། །སྤྱི་བོར་ཐོད་པའི་དུམ་བུ་དང་རབ་ཏུ་གཏུམ་མའོ། །ཛཱ་ལནྡྷ་ར་སྟེ་སྤྱི་གཙུག་ཏུ་ཀེང་རུས་ཆེན་པོ་དང། །གཏུམ་མོའི་མིག་  
ཅན་མའོ། །ཨཽ་ཌྱ་ན་ཏེ་རྣ་བ་གཡས་པར་ཀེང་རུས་ཆེན་པོ་དང་འོད་ཅན་མའོ། །ཨ་རྦུ་ད་སྟེ་རྒྱབ་ཀྱི་ཆར་མཆེ་བ་གཙིགས་པ་དང་སྣ་ཆེན་མ་སྟེ་གནས་སོ། །གོ་དཱ་བ་རཱི་སྟེ། རྣ་བ་གཡོན་པར་སུ་ར་བཻ་རི་དང། དཔའ་བོའི་བློ་ཅན་མའོ། །རཱ་མ་ཤྭ་ར་སྟེ་སྨིན་མའི་དབུས་སུ་འོད་དཔག་མེད་དང་  
མི་ཐུང་མའོ། །དེ་བའི་ཀོ་ཊཱི་སྟེ་མིག་གཉིས་སུ་རྡོ་རྗེ་འོད་དང་ལང་ཀའི་དབང་ཕྱུག་མའོ། །མཱ་ལ་བ་སྟེ། དབུང་མགོར་རྡོ་རྗེ་སྐུ་དང་ཤིང་གྲིབ་མ་སྟེ་ཉེ་བའི་གནས་སོ། །འདི་དག་ནི་ཐུགས་ཀྱི་འཁོར་ལོ་སྟེན་མ་ནམ་མཁའ་ལ་སྤྱོད་པའོ། །ཀཱ་མ་རཱུ་པ་སྟེ་མཆན་ཁུང་དག་ལ་མྱུ་གུ་ཅན་དང་ས་སྲུང་  
མའོ༑ །ཨོ་ཊེ་སྟེ་ནུ་མ་གཉིས་སུ་རྡོ་རྗེ་རལ་པ་ཅན་དང་འཇིགས་བྱེད་ཆེན་མོ་སྟེ་ཞིང་ངོ། །ཏྲི་ཤ་ཀུ་ནི་སྟེ། ལྟེ་བར་དཔའ་བོ་ཆེན་པོ་དང་རླུང་གི་ཤུགས་ཅན་མའོ། །ཀོ་ས་ལ་སྟེ་སྣ་རྩེ་ར་རྡོ་རྗེ་ཧཱུཾ་མཛད་དང་ཆང་འཐུང་མ་སྟེ་ཉེ་བའི་ཞིང་ངོ། །ཀ་ལིངྒ་སྟེ་ཁར་ནི་རབ་ཏུ་བཟང་པོ་དང། ལྷ་མོ་སྔོ་  
  
།ལམྦ་ཀ་སྟེ། མགྲིན་པར་རྡོ་རྗེ་བཟང་པོ་དང་རབ་བཟངས་མ་སྟེ་ཚན་དོ་ཧའོ། །ཀཱཉྩི་ཏེ་སྙིང་གར་འཇིགས་བྱེད་ཆེན་པོ་དང་རྟ་རྣ་མའོ། །ཧི་མཱ་ལ་ཡ་སྟེ། མདོམས་སུ་མིག་མི་བཟང་དང་ཁ་ག་ན་སྟེ་ཉེ་བའི་ཚ་ནྡོ་ཧ་སྟེ་གསུང་གི་འཁོར་ལོ་ས་སྤྱོད་མའོ། །པྲེ་ཏ་པུ་རི་སྟེ་  
མཚན་མ་ལ་སྟོབས་པོ་ཆེ་དང་འཁོར་ལོའི་ཤུགས་ཅན་མའོ། །གྲྀ་ཧྞ་དེ་བ་ཏཱ་སྟེ་བཤང་བའི་ལམ་དུ་ནི་རིན་ཆེན་རྡོ་རྗེ་དང་དུམ་སྐྱེས་མ་སྟེ་འདུས་པའོ། །སཽ་རཱཥྚ་སྟེ་བརླ་གཉིས་སུ་རྟ་མགྲིན་དང་མཆུ་ཅན་མའོ། །སུ་བརྞ་དའི་པ་སྟེ་བྱིན་པ་གཉིས་ལ་ནམ་མཁའི་སྙིང་པོ་དང་འཁོར་ལོའི་  
གོ་ཆ་མ་སྟེ་ཉེ་བའི་འདུས་པའོ། །ན་ག་ར་སྟེ། སོར་མོ་རྣམས་ལ་དཔལ་ཧེ་རུ་ཀ་དང་ཤིན་ཏུ་དཔའ་མོའོ། །སིན་དྷཱུའི་ཡུལ་ཏེ་རྐང་པའི་བོལ་དག་ལ་པདྨ་གར་གྱི་དབང་ཕྱུག་དང་སྟོབས་ཆེན་མ་སྟེ་དུར་ཁྲོད་དོ། །མ་རུའི་ཡུལ་ཏེ་མཐེ་བོང་གཉིས་ལ་རྣམ་པར་སྣང་མཛད་དང་འཁོར་ལོས་  
སྒྱུར་མའོ། །ཀུ་ལུ་ཏཱ་སྟེ་བུས་མོ་གཉིས་ལ་རྡོ་རྗེ་སེམས་དཔའ་དང་བརྩོན་འགྲུས་ཆེན་མོ་སྟེ་ཉེ་བའི་དུར་ཁྲོད་དོ། །འདི་དག་ནི་ས་འོག་ན་གནས་པའོ། །མཁའ་འགྲོ་མ་ནི་རྡོ་རྗེ་ལའོ། །ལཱ་མ་ནི་དྲིལ་བུ་ལའོ། །དུམ་སྐྱེས་མ་དང་གཟུགས་ཅན་མ་ནི་གླང་པོ་ཆེའི་པགས་པ་འཛིན་པའི་ཁུ་ཚུར་མའོ། །  
ཁ་གདོང་མ་ནི་རྡོ་རྗེ་མདུང་མའོ། །འུག་པའི་གདོང་ཅན་མ་ནི་རྡོ་རྗེ་ལྕགས་ཀྱུ་མའོ། །ཁྱིའི་གདོང་ཅན་མ་ནི་རྡོ་རྗེ་གྲི་གུག་མའོ། །ཕག་གི་གདོང་ཅན་མ་ནི་ཅང་ཏེའུ་མའོ། །གཤིན་རྗེ་བརྟན་མ་ནི་ཐོད་མཚན་ཁ་ཊཱི་ག་ལའོ། །གཤིན་རྗེ་ཕོ་ཉ་མ་ནི་ཞགས་པ་ལའོ། །གཤིན་རྗེ་མཆེ་བ་ཅན་ནི་ཚངས་པའི་མགོ་  
ལའོ༑ །གཤིན་རྗེ་འཇོམས་མ་ནི་སྟ་རེ་ལའོ། །བྱང་ཆུབ་ཀྱི་སེམས་ཀྱི་སྣོད་རྣམས་ནི་ཞལ་བཞི་ལའོ། །བུ་ཛཱ་ཨོ་ཨ། གོ་རཱ་དེ་མ། ཀཱ་ཨོ་ཏྲི་ཀོ་ཀ་ལ་ཀཱ་ཧི། པྲེ་གྲྀ་སཽ་སུ་ན་སི་མ་ཀུ། འཁོར་ལོ་གསུམ་ནི་ཡོངས་དག་ཕྱིར། །ཉི་ཤུ་རྩ་བཞིའི་ཡི་གེ་བཞི། །ཕུང་པོ་ཁམས་དང་སྐྱེ་མཆེད་རྣམས་  
བྱིན་གྱིས་བརླབ་པར་བྱ་བ་སྟེ། །གཟུགས་ཀྱི་ཕུང་པོ་ལ་རྣམ་བར་སྣང་མཛད་ཁ་དོག་དཀར་པོ་ཨོཾ་ལས་བྱུང་བའོ། །ཚོར་བ་ལ་ནི་རིན་ཆེན་རྒྱལ་པོ་གསེར་བསྲེགས་པའི་མདོག་ལྟ་བུ་ཨོཾ་ལས་བྱུང་བའོ། །འདུ་ཤེས་ལ་པདྨ་གར་གྱི་དབང་ཕྱུག་ཁ་དོག་དམར་པོ་ཧྲཱི་ལས་བྱུང་བའོ། །འདུ་བྱེད་  
  
༄༅། །ལ་རྡོ་རྗེ་རྒྱལ་པོ་ཁ་དོག་ལྗང་གུ་ཧོཿ་ལས་བྱུང་བའོ། །རྣམ་ཤེས་ཉིད་ལ་རྡོ་རྗེ་སེམས་དཔའ་ཁ་དོག་དཀར་པོ་ཧཱུཾ་ལས་བྱུང་བའོ། །དེ་བཞིན་གཤེགས་པ་ཐམས་ཅད་ཉིད་དཔལ་ཧེ་རུ་ཀ་ཁ་དོག་ནག་པོ་ཧིཿ་ལས་བྱུང་བའོ། །སྣ་ཚོགས་པདྨའི་གདན་ལ་བཞུགས་པ་  
ཉི་ཟླའི་གཟུགས་བརྙན་དབུས་སུ་བཞུགས། །གླང་པོ་མྱུར་འགྲོ་རྨ་བྱ་དང། །རྟ་དང་སེང་གེ་མཁའ་ལྡིང་སྟེ། །ཡི་དགས་ལ་བཞུགས་རིམ་པ་བཞིན། །རིགས་དྲུག་བདག་པོ་བསམ་པར་བྱ། །སྙིང་གར་རྡོ་རྗེ་ས་གནོན་ཡིན། །གཞན་རྣམས་ཀྱི་ནི་རིམ་པ་བཞིན། །འཁོར་ལོ་རིན་ཆེན་པདྨ་  
དང༑ །སྣ་ཚོགས་རྡོ་རྗེ་གཡས་ནའོ། །གཡོན་ན་དྲིལ་བུ་ང་རྒྱལ་བཅས། །ཐམས་ཅད་ལ་ཡང་སྤྱན་གསུམ་ཉིད། །མིག་དག་ལ་བྲུཾ་གཏི་མུག་རྡོ་རྗེ་དཀར་པོའོ། །རྣ་བདག་ལ་ཧཱུཾ་ཞེ་སྡང་རྡོ་རྗེ་ནག་པོའོ། །སྣ་ལ་ཁཾ་སེར་སྣ་རྡོ་རྗེ་སེར་པོའོ། །ཁ་ལ་ཨཾ་འདོད་ཆགས་རྡོ་རྗེ་དམར་པོའོ། །ལུས་ལ་  
ཧོ་ཕྲག་དོག་རྡོ་རྗེ་ལྗང་གུའོ། །སྐྱེ་མཆེད་ཐམས་ཅད་ལ་ཧཾ། དབང་ཕྱུག་རྡོ་རྗེ་ཁ་དོག་དཀར་པོའོ། །སའི་ཁམས་ལ་ལཱཾ་ལྟུང་བྱེད་མ་སེར་པོའོ། །ཆུའི་ཁམས་ལ་མཱཾ་འཆིང་བྱེད་མ་ནག་པོའོ། །མེའི་ཁམས་ལ་ཏཱཾ་འགུགས་བྱེད་མ་གསེར་གྱི་མདོག་ཅན་ནོ། །རླུང་གི་ཁམས་ལ་པཱཾ་  
པདྨ་གར་གྱི་དབང་ཕྱུག་མ་དམར་མོའོ། །ནམ་མཁའི་ཁམས་ལ་ཁཾ་པདྨ་འབར་མ་སྔོ་ནག་གོ། །ལྷུང་བྱེད་མ་དང་འཆིང་བྱེད་མ། །འགུགས་བྱེད་གར་དང་ལྡན་དེ་བཞིན། །རང་རང་དཀྱིལ་འཁོར་ལ་གནས་པ། །ཞལ་གཅིག་ཕྱག་བཞི་འཁོར་ལོ་དང། །རྡོ་རྗེ་པདྨ་རལ་གྲི་དང། །གྲི་  
གུག་གཡས་ཀྱི་ཕྱག་ནའོ། །ཐོད་པ་ཉིད་དང་ཁ་ཊཱཾ་ག་འདི་རྣམས་ཀྱིས་ནི་གཡོན་པ་མཚན། །ཞལ་གསུམ་ཕྱག་དྲུག་ལྷ་མོ་ནི། །པདྨ་ཡི་ནི་འབར་མ་ཡང། །ཐོད་པ་དེ་དྲན་ཁ་ཊཱཾ་ག་ ཞགས་པ་ལྕགས་ཀྱུ་ཉིད་དང་ནི། །ཚངས་པའི་མགོ་དང་གྲི་གུག་ནི། །འདི་ཡི་ལག་པ་རྣམས་ལ་  
བསམ༑ །ཨོཾ་ཧ་སྙིང་གར་རྡོ་རྗེ་སེམས་དཔའ་དཀར་པོ། །ན་མ་ཧི་སྤྱི་བོར་རྣམ་པར་སྣང་མཛད་སེར་པོའོ། །སྭ་ཧཱ་ཧུ་སྤྱི་གཙུག་ཏུ་པདྨ་གར་གྱི་དབང་ཕྱུག་དམར་པོའོ། །བཽ་ཥ་ཊ་ཧེ་དཔུང་བ་གཉིས་སུ་ཤྲཱི་ཧེ་རུ་ཀ་ནག་པོའོ། །ཧཱུཾ་ཧཱུཾ་ཧོ་མིག་གཉིས་སུ་རྡོ་རྗེ་ཉི་མ་དམར་པོའོ། །ཕཊ་ཕཊ་ཧཾ་ལུས་ཐམས་  
  
།ཨོཾ་བཾ་ལྟེ་བར་རྡོ་རྗེ་ཕག་མོ་དམར་མོ། ཧཾ་ཡོཾ་སྙིང་གར་ཡ་མི་ནི་སྔོན་མོ། ཧྲིཾ་མོཾ་ཁ་ལ་རྨོངས་བྱེད་མ་དཀར་མོ། ཧྲེཾ་ཧྲིཾ་སྤྱི་བོར་སྐྱོད་བྱེད་མ་སེར་མོ། ཧཱུཾ་ཧཱུཾ་སྤྱི་གཙུག་ཏུ་སྐྲག་བྱེད་མ་ལྗང་གུ། ཕཊ་ཕཊ་ལུས་ཐམས་ཅད་ལ་གཏུ་མ་བྱེད་མ་མཚོན་ཆ་དུ་མའི་མདོག་  
འདྲ་བའོ། །ཞལ་གསུམ་ཕྱག་དྲུག་རྡོ་རྗེ་ཅན། །དེ་ལས་གཞན་པ་ཕྱག་བཞི་པ། །རྡོ་རྗེ་དྲིལ་བུ་ཐོད་པ་རྣམས། །ཁ་ཊཱཾ་ག་དང་ཅང་ཏེའུ་མགོ་འཁོར་ལོ་ལ་སོགས་མཚན་མ་རྣམས། །དྲིལ་བུ་ཐོད་པ་ཉིད་དང་ནི། །ཁ་ཊཱཾ་ག་དང་ཅང་ཏེའུ་ཉིད། །གཞན་གྱིས་ཕྱག་གི་མཚོན་ཆ་  
ཡིན༑ །ཕག་མོ་ཞལ་གསུམ་ཕྱག་དྲུག་མ། །དམར་མོ་སྔོན་པོ་ལྗང་གུ་ཞལ། །གྲི་གུག་ཐོད་པ་ཉིད་དང་ནི། །ཞགས་པ་དང་ནི་ཁ་ཊཱཾ་ག། །ལྕགས་ཀྱུ་དེ་བཞིན་ཚངས་པའི་མགོ་ལག་པ་རྣམས་ལ་འདི་བསམ་བྱ། །གཞན་ནི་ཕྱག་བཞིར་བསྒོམ་བར་བྱ། །ཞལ་གཅིག་ཕྱག་ནི་གསུམ་  
པ་ཡིས། །གྲི་གུག་ཐོད་པ་ཁ་ཊཱཾ་དང། །ཅང་ཏེའུ་དྲིལ་བུ་དེ་བཞིན་ནོ། །ཕག་མོ་རྡོ་རྗེ་སེམས་དཔའ་ཡིན། །རྣམ་སྣང་ཡ་མི་ནར་དྲན་བྱ། །པདྨ་གར་དབང་རྨོངས་བྱེད་མ། །སྐྱོང་བྱེད་མ་ནི་ཧེ་རུ་ཀ་རྡོ་རྗེ་ཉི་མ་སྐྲག་བྱེད་མ། །རྟ་ཡི་མཆོག་ནི་གཏུ་མ་བྱེད་མ། །ཐུགས་ལ་ཧཱུཾ་ཡིག་རྡོ་རྗེ་ཡིན། །  
ཨ་ནི་ངག་གི་ལམ་དུ་གནས། །ཡི་གེ་ཨོཾ་ནི་སྐུ་རྡོ་རྗེ། །ནག་པོ་དམར་པོ་དཀར་པོ་རིམ། །དཔའ་བོ་རྣལ་འབྱོར་མ་རྣམས་ཀྱིས། །ནམ་མཁའ་ཀུན་དུ་ཁྱབ་བལྟས་ཏེ། །བདུད་རྩི་ལྔ་ཡིས་ཡོངས་གང་བའི། །ཐོད་པས་དབང་བསྐུར་ཚིག་འདི་ཡིས། །དབང་བསྐུར་བ་ནི་སྦྱིན་པར་བྱ། །ཇི་ལྟར་  
བལྟམས་བ་ཙམ་གྱིས་ནི། །དེ་བཞིན་གཤེགས་ཀུན་ཁྲུས་གསོལ་བ། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་ཁྲུས་གསོལ་ལོ། །ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ས་མ་ཡ་ཤྲི་ཡེ་ཧཱུཾ། །ཕྱག་རྒྱ་རྡོ་རྗེ་སེམས་དཔར་འགྱུར། །བླ་ན་མེད་པའི་མཆོད་པས་མཆོད། །ཞིང་སྐྱེས་ལྷན་  
ཅིག་སྐྱེས་ལྷ་མོ། །མཁའ་འགྲོ་རྣལ་འབྱོར་མ་དེ་བཞིན། །རིགས་སྐྱེས་མ་མོ་སྐྱེས་དེ་བཞིན། །མི་སྣང་མཁའ་སྤྱོད་དེ་བཞིན་ནོ། །དམའ་བར་སྐྱེས་དང་མཆོག་དེ་བཞིན། །བར་མ་རྣམ་པ་སྣ་ཚོགས་མཆོག་ས་སྤྱོད་མཁའ་སྤྱོད་དེ་བཞིན་ནོ། །ས་ཡི་འོག་ན་གནས་པ་དང། །གནོད་  
  
༄༅། །སྦྱིན་མོ་དང་ཀླུ་མོ་དང། །དྲི་ཟ་མོ་དང་མི་འམ་ཅི། །རིག་པ་འཛིན་པ་སྔོན་གྲུབ་པ། །གང་ཡང་བདེ་གཤེགས་བརྟེན་པ་དང། །དཀོན་མཆོག་གསུམ་ལ་མོས་གང་དང། །དེ་དག་ཐམས་ཅད་དཀྱིལ་འཁོར་ལོ། །མཆོད་པ་རྣམ་པ་སྣ་ཚོགས་པ། །གླུ་དང་གར་གྱི་མཆོད་པ་  
དང༑ །སྣ་ཚོགས་གང་དང་འདོད་མཆོག་གིས། །ཧེ་རུ་ཀ་ལ་མཆོད་པ་བྱེད། །རླུང་དང་མེ་ཡི་དཀྱིལ་སྟེང་དུ། །ཨ་ལས་གྲུབ་བའི་ཐོད་པ་ལ། །ཡེ་ཤེས་ལྔ་ཡི་བདུད་རྩིས་བཀང། །ཡི་གེ་བཅུ་དྲུག་བཾ་དང་ནི། །ཨོཾ་སོགས་ཡི་གེ་གསུམ་བྱིན་བརླབས། །འཁར་གསུམ་ཡང་དག་སྤྲོས་བསྒོམ་བྱ། །མཁའ་  
འགྲོ་མ་དང་ལཱ་མ་དང། །དུ་མ་སྐྱེས་མ་དང་གཟུགས་ཅན་མ། །གཡོན་དུ་བསྐོར་ཞིང་རབ་བསྐོར་བས། །དངོས་གྲུབ་ཐམས་ཅད་རབ་སྒྲུབ་བྱེད། །ཤར་གྱི་འདབ་མར་མཁའ་འགྲོ་མ། །དེ་བཞིན་ལཱ་མ་བྱང་དུ་ཡིན། །ནུབ་ཏུ་དུ་མ་སྐྱེས་མ་ཉིད་དོ། །ལྷོ་རུ་གཟུགས་ཅན་མ་ཉིད་དོ། །མཁའ་འགྲོ་མ་ནི་  
ཁ་དོག་ནག། །ལཱ་མ་ཁ་དོག་སེར་མོར་བཤད། །དུམ་སྐྱེས་མ་ནི་དམར་མོ་ཡིན། །གཟུགས་ཅན་མ་ནི་ལྗང་གུའོ། །ཞལ་གཅིག་ཕྱག་རྒྱ་ལྔ་ཡིས་མཚོན། །བཞི་པོ་ཀུན་ཀྱང་ཕྱག་བཞི་མ། །སྤྱན་གསུམ་སྐྲ་ནི་གྲོལ་བ་དང། །གྲི་གུག་ཐོད་པ་ཁ་ཊཱཾ་ག་ཅང་ཏེའུ་ཚངས་པའི་མགོ་བོ་  
བསྣམས། །བདུད་བཞི་ཞབས་ཀྱིས་མནན་པའོ། །མཚམས་སུ་གསེར་དང་དངུལ་སོགས་ཀྱི། །བུམ་པའི་སྟེང་དུ་གཞག་བྱ་བ། །ཀུན་ད་ལྟ་བུའི་བདུད་རྩི་བཞི། །བྱང་ཆུབ་སེམས་ཀྱི་ཐོད་པའོ། །ཐུགས་ཀྱི་འཁོར་ལོའི་ཤར་ཕྱོགས་སུ། པུལླཱི་ར་མཱ་ལ་ཡར་ཐོད་པའི་དུམ་བུ་དང་རབ་ཏུ་གཏུམ་མོ་  
དཀར་མོ་དང། བྱང་དུ་ཛཱ་ལན་དྷ་རར་ཀེང་རུས་ཆེན་པོ་དང། །གཏུམ་པའི་མིག་ཅན་མ་སེར་མོ། ནུབ་ཏུ་ཨཽ་ཌྱ་ན་དུ་ཀེང་རུས་དང་འོད་ཅན་མ་དམར་མོ། ལྷོར་ཨ་རྦུ་དར་མཆེ་བ་གཙིགས་པ་དང་སྣ་ཆེན་མ་ལྗང་གུའོ། །མེའི་ཕྱོགས་གོ་དཱ་བ་རཱི་ར་ལྷ་དགྲ་དང། །བརྟན་པའི་བློ་ཅན་མ་སྔོ་  
སྐྱ་མའོ། །བདེན་བྲལ་དུ་རཱ་མེ་ཤྭ་རཱིར་དཔག་མེད་དང་མི་ཐུང་མ་དཀར་སེར་རོ། །རླུང་གི་ཕྱོགས་དེ་བའི་ཀོ་ཊཱི་ར་རྡོ་རྗེ་འོད་དང་ལང་ཀའི་དབང་ཕྱུག་མ་ལྗང་གུའོ། །དབང་ལྡན་དུ་མཱ་ལ་བར་རྡོ་རྗེ་སྐུ་དང་ཤིང་གྲིབ་མ་པདྨའི་ཁ་དོག་སྟེ། ཐམས་ཅད་ཞལ་གཅིག་ཕྱག་གཉིས་པ། །སྐྲ་གྲོལ་སྤྱན་ནི་གསུམ་  
  
།འཁྱུད་པ་ཡིས་ནི་ཐོད་པ་འཛིན། །གདུག་པའི་སྡིགས་མཛུབ་རྡོ་རྗེ་འཆང། །གཙུག་རྒྱན་རྣ་རྒྱན་མགུལ་རྒྱན་དང། །རྐང་རྒྱན་ཚངས་པའི་སྲད་བུ་ཅན། །མགོ་བོའི་ཕྲེང་བས་མགུལ་དུ་བརྒྱན། །སྐེ་རགས་སིལ་སིལ་སྒྲ་སྒྲོགས་ཉིད། །ཐོད་པའི་དུམ་བུ་ལ་སོགས་པའི། །དཔའ་  
བོ་ཞལ་གཅིག་ཕྱག་བཞི་པ། །རང་མཚན་རལ་པའི་ཅོད་པན་ཅན། །སྙིང་རྗེས་གྲགས་ཤིང་འཇིགས་པར་མཛད། །འཁྱུད་པ་ཡི་ནི་ཕྱག་གཉིས་ཀྱིས། །རྡོ་རྗེ་དྲིལ་བུ་འཛིན་པར་མཛད། །ཅང་ཏེའི་ཁ་ཊཱཾ་ལག་གཞན་ལ། །ཕྱག་རྒྱ་ལྔ་ཡིས་བརྒྱན་བྱས་པ། ། གཡས་བརྐྱང་བ་ཡི་གནས་པས་  
གནས༑ །ཐུགས་ཀྱི་འཁོར་ལོ་མཁའ་སྤྱོད་ཡིན། །གསུང་གི་འཁོར་ལོའི་ཤར་ཀཱ་མ་རཱུ་པར་མྱུ་གུ་ཅན་དང་ས་སྲུང་མ་དཀར་མོའོ། །བྱང་ཨོ་ཊེར་རྡོ་རྗེ་རལ་བ་ཅན་དང་འཇིགས་བྱེད་ཆེན་མོ་དམར་མོའོ། །ནུབ་ཏུ་ཏྲི་ཤ་ཀུ་ནེར་དཔའ་བོ་ཆེན་མོ་དང་རླུང་གི་ཤུགས་ཅན་མ་ནག་མོའོ། །ལྷོ་ཀོས་ལར་རྡོ་རྗེ་ཧཱུཾ་  
མཛད་དང་ཆང་འཐུང་མ་ལྗང་གུ་མའོ། །མེའི་ཕྱོགས་ཀ་ལིང་གར་རབ་ཏུ་བཟང་པོ་དང། ལྷ་མོ་སྔོ་བསངས་མ་སེར་མོའོ། །བདེན་བྲལ་ལམ་པ་ཀར་རྡོ་རྗེ་བཟང་པོ་དང་ཤིན་ཏུ་བཟང་མོ་དཀར་མོའོ། །རླུང་གི་ཕྱོགས་ཀཱཉྩིར་འཇིགས་བྱེད་ཆེན་པོ་དང་རྟ་རྣ་མ་ལྗང་གུ་མའོ། །དབང་ལྡན་དུ་ཧི་མཱ་ལ་ཡར་  
མིག་མི་བཟང་དང་ཁྭ་གདོང་མ་ནམ་མཁའ་ལྟར་སྔོ་བསངས་མའོ། །དཔའ་བོ་དཔའ་མོ་རྣམས་ཀྱི་ནི། །རྡོ་རྗེ་ཕྱག་ལ་པདྨ་ཉིད། །གསུང་གི་འཁོར་ལོས་སྤྱོད་དོ། །སྐུའི་འཁོར་ལོའི་ཤར་པྲེ་ཏ་པུ་རིར་སྟོབས་པོ་ཆེ་དང་འཁོར་ལོའི་ཤུགས་ཅན་མ་ནག་མོའོ། །བྱང་གྲྀ་ཧ་དེ་བ་ཏཱ་ར་རིན་ཆེན་རྡོ་རྗེ་དང་  
དུམ་སྐྱེས་མ་སེར་མོའོ། །ནུབ་སཽ་རཱ་ཥྚ་རྟ་མགྲིན་དང་མཆུ་ཅན་མ་དམར་མོའོ། །ལྷོ་སུ་བརྞ་དའྭི་པར་ནམ་མཁའི་སྙིང་པོ་དང། འཁོར་ལོའི་གོ་ཆ་མ་དམར་མོའོ། །མེའི་ཕྱོགས་ན་ག་རར་དཔལ་ཧེ་རུ་ཀ་དང་ཤིན་ཏུ་དཔའ་མོ་དམར་མོའོ། །བདེན་བྲལ་གྱི་ཕྱོགས་སིན་དཧུར་པདྨ་གར་གྱི་  
དབང་ཕྱུག་དང་སྟོབས་ཆེན་མོ་ཟླ་བའི་མདོག་ཅན་མའོ། །རླུང་གི་ཕྱོགས་མ་རོར་རྣམ་པར་སྣང་མཛད་དང་འཁོར་ལོས་སྒྱུར་མ་དུ་བའི་མདོ་ཅན་མའོ། །དབང་ལྡན་ཀུ་ལུ་ཏཱ་ར་རྡོ་རྗེ་སེམས་དཔའ་དང་བརྩོན་ཆེན་མ་དཀར་མོའོ། །དཔའ་བོ་དང་ནི་དཔའ་མོ་ལ། །དང་པོའི་ཕྱག་ན་འཁོར་ལོའོ། །  
  
༄༅། །སྐུ་ཡི་འཁོར་ལོས་འོག་གནས། །འཁོར་ལོ་ཀུན་གྱི་དཔའ་བོ་དང། །དཔའ་མོ་རྣམས་ཀྱི་རིམ་ཇི་བཞིན། །དཔྲལ་བར་རྡོ་རྗེ་ཕྲེང་བ་དང། །པདྨའི་འཁོར་ལོ་ཕྲེང་བས་མཚན། །ཡང་ན་རང་གི་འཁོར་ལོ་ཡི། །ཁ་དོག་གིས་ནི་ལྷ་རྣམས་ཀྱི། །ཁ་དོག་རབ་ཏུ་  
བརྟག་པར་བྱ། །ཤར་དང་བྱང་ཕྱོགས་སྒོ་རྣམས་སུ། །སྒོ་སྲུང་བཞི་ནི་གནས་པ་སྟེ། །ཁྭ་གདོང་མ་དང་འུག་ག་དོང་མ། །ཁྱི་གདོང་མ་དང་ཕག་གདོང་མའོ། །མེ་དང་བདེན་བྲལ་ལ་སོགས་པའི་མཚམས་རྣམས་སུ་གཤིན་རྗེ་བརྟན་མ་དང། གཤིན་རྗེ་ཕོ་ཉ་མ་དང། གཤིན་རྗེ་མཆེ་བ་ཅན་དང་  
གཤིན་རྗེ་འཇོམས་མའོ། །མཁའ་འགྲོ་མ་དང་མ་མོ་དང། །དཔའ་བོ་ཉིད་ཀྱང་ཕྱག་བཞི་པའོ། །ཕྱོགས་སྒོ་མཚམས་གནས་ལྷ་མོ་རྣམས། །ཡི་དགས་ཀྱི་ནི་གདན་ལ་བཞུགས། །གཡས་བརྐྱང་ཞབས་ཀྱི་སྦྱོར་བ་ཡིས། །པདྨའི་སྟེང་ན་སྒོ་སྲུང་རྣམས། །མཚམས་ཀྱི་ལྷ་མོ་འང་དེ་ཀུན་ལ། །  
སྐྱིལ་ཀྲུང་ཕྱེད་པའི་གར་གྱིས་གནས། །དེ་བཞིན་མཚམས་གནས་ལྷ་མོ་རྣམས། །གཟུགས་གཉིས་ཀྱིས་ནི་ཡིད་འཕྲོག་མ། །གཡས་ན་གྲི་གུག་ལྕགས་ཀྱུ་ཞགས། །ལྕགས་སྒྲོག་དང་ནི་དྲིལ་བུའོ། །གཡོན་ན་མེ་ལོང་པོ་ཝང་དང། །དྲི་རོ་ཐོད་པ་ཁ་ཊཱཾ་ག་ཁྭ་གདོང་ལ་སོགས་མཁའ་འགྲོ་  
མ༑ །མིང་དང་མཐུན་པར་ཞལ་དྲན་བྱ། །མ་ཧེ་བོང་བུ་རྔ་མོ་རྟ། །མཚམས་ཀྱི་བཙུན་མོ་རྣམས་ཀྱི་ཞལ། །སེང་གེ་སྟག་དང་གླང་པོ་རྟ། །མཁའ་འགྲོ་མ་ལ་སོགས་པའི་ཞལ། །སྒོ་ཡི་རྩ་བའི་ཟུར་དག་ཏུ། །མཆོད་པའི་སྣམ་བུར་གནས་བ་ནི། །པི་ཝང་མ་དང་གླིང་བུ་མ། །རྔ་དུང་མ་  
དང་རྫ་རྔ་མ། །བཞད་མོ་སྒེག་མོ་གླུ་གར་མ། །མེ་ཏོག་མ་དང་སྤོས་འཆང་མ། །མར་མེ་མ་དང་དྲི་འཆང་མ། །མེ་ལོང་མ་དང་རོ་འཛིན་མ། །རེག་བྱ་མ་དང་ཆོས་ལྡན་མ། །པི་ཝང་མ་དང་སྒེག་མ་སྔོ། །གླིང་བུ་མ་དང་གླུ་མ་སེར། །གར་མཁན་རྔ་དུང་མ་ནི་ལྗང། །རྫ་རྔ་བཞད་མ་དཀར་དང་  
དམར༑ །པི་ཝང་གླིང་སོགས་ལྷ་མོ་ཡི། །པི་ཝང་སོགས་སྤངས་ཕྱག་རྣམས་ལ། །རྡོར་དྲིལ་དེ་ལས་གཞན་པ་ལ། །ཁ་ཊཱཾ་ག་དང་ཐོད་པའོ། །རྡོར་དྲིལ་ང་རྒྱལ་བཅས་སྒེག་མོ། །གླུ་མཁན་མ་དང་རོལ་བཅས་མ། །པདྨ་ཀོར་བཅས་གར་མཁན་མ། །དེ་ལྟར་ཐམས་ཅད་ཕྱག་བཞིའོ། །  
  
།མར་མེ་མ་ནི་མར་མེ་བཞིན། །དྲི་མ་མེ་ལོང་མ་དམར་དཀར། །རོ་འཛིན་མ་དམར་རེག་བྱ་ལྗང། །ཆོས་ནི་དཀར་པོར་ཤེས་པར་བྱ། །རང་གི་ཕྱག་རྒྱའི་སྦྱོར་དང་ལྡན། །མེ་ལོང་ལ་སོགས་མཚན་པ་ལ། །དེ་ལས་གཞན་པའི་ལག་རྣམས་ལ། །ཐོད་པ་དང་ནི་  
ཁ་ཊཱཾ་ག་ཅང་ཏེའུ་སྒོ་ན་གནས་པ་ཡི། །ཁྭ་གདོང་ལ་སོགས་བཞི་ཡིའོ། །གྲི་གུག་ཀྱང་ནི་དེ་བཞིན་ནོ། །དང་པོའི་ཕྱག་ན་མཚན་མའོ། །དཀྱིལ་འཁོར་དཔའ་བོ་དཔའ་མོ་ཡི། །སྣ་ཚོགས་པ་ཡི་ལྟ་སྟངས་ཀྱིས། །རྣམ་པར་གཡེང་བས་བཅོམ་ལྡན་བསྟོད། །དེ་བཞིན་གཤེགས་པ་ཡི་ནི་  
ལམ༑ །གཙོ་བོ་མ་ལུས་བདེ་ཆེན་ཐོབ། །དགའ་བའི་བདེ་བ་ཆེན་པོའོ། །ཨ་ལ་ལ་ལ་ཧོ། །སྲིད་ལས་ཤིན་ཏུ་གྲོལ་བ་ཡི། །དེ་བཞིན་གཤེགས་མཆོག་དགའ་བ་ཡི། །གླུ་འདི་བདག་ནི་བླངས་པ་ཡིས། །དཀྱིལ་འཁོར་འདི་ནི་བརྟགས་པ་ཡིན། །སྐུ་ཡི་འཁོར་ལོ་མངལ་ལས་སྐྱེས། །  
གསུང་ནི་སྒོ་ང་ལས་སྐྱེས་ཏེ། །ཐུགས་ནི་རྫུས་ཏེ་བྱུང་བའོ། །ཐུགས་ཀའི་ཡི་གེ་དམ་ཚིག་ནི། །བསྙེན་པའི་སྦྱོར་བ་རབ་ཏུ་བརྟག་མཁའ་འགྲོ་མ་ཡི་ཚོགས་མཆོག་གི་ཉེ་པའི་བསྙེན་པའི་སྦྱོར་བའོ། །དཔའ་བོའི་ལུས་དགོད་སྦྱོར་བ་ཡི། །སྒྲུབ་པ་ཡང་དག་བཤད་པར་བྱ། །དབང་བསྐུར་  
ཡང་དག་སྦྱོར་བ་ལས། །སྒྲུབ་པ་ཆེན་པོ་བསྟན་པ་ཡིན། །ཨོཾ་ས་མ་ཡ་ཤུ་དྡྷ་སརྦ་དྷརྨཱ་ས་མ་ཡ་ཤུདྡྷོཧཾ། །ཆོས་ཀུན་རོ་གཅིག་མཉམ་པ་ལས། །སེམས་ཀྱིས་གནས་པར་བྱ་བ་ཡིན། །ཡེ་ཤེས་བདུད་རྩིའི་སྦྱོར་བ་ཡིས། །རྡོ་རྗེ་བདུད་རྩི་ཆུ་འཐུང་བྱ། །ཨོཾ་བཛྲ་ཨ་མྲྀ་ཏོ་དཀ་ཧཱུཾ་ཋ་ཋ་ཧྲཾ་ཨཱ་  
ཧཱུཾ་ཕཊ་ཕཊ་སཱ་ཧཱ། རླུང་གི་དཀྱིལ་འཁོར་ལ་གནས་པའི། །སྐུ་ཡི་འཁོར་ལོ་རྣམ་པར་བསྒོམ། །ཆུ་གནས་གསུང་གི་འཁོར་ལོ་ནི། །མཁས་པ་ཡིས་ནི་བསྒོམ་པར་བྱ། །མེ་ཡི་དཀྱིལ་འཁོར་ལ་གནས་པའི། །ཐུགས་ཀྱི་འཁོར་ལོ་བདེ་ཆེན་པོ། །ས་ཡི་དཀྱིལ་འཁོར་ལ་གནས་བའི། །དམ་ཚིག་  
དཀྱིལ་འཁོར་མཆོག་བསྒོམ་བྱ། །དེ་རུ་ཡེ་ཤེས་དཀྱིལ་འཁོར་ཡང། །དེ་བཞིན་བསྒོམ་བྱ་རྣམ་པར་བསྒོམ། །མཆོད་བསྟོད་ཡང་དག་མཉེས་བྱས་ཏེ། །དཀྱིལ་འཁོར་བསྒོམ་པར་བྱ་བ་ཡིན། །ཇི་སྲིད་སྐྱོ་བར་མ་གྱུར་པ། །དེ་སྲིད་རྣལ་འབྱོར་པ་ཡིས་བསྒོམ། །སྐྱོ་གྱུར་རྣམ་པར་དག་དྲན་  
  
༄༅། །བྱ༑ གང་ཆོས་རྣམ་པར་དག་པ་འདི་དག་ནི་དཀྱིལ་འཁོར་གྱི་ལྷའི་འཁོར་ལོ་སྟེ། བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་པོ་འདི་དག་ཉིད་བསྟན་པར་བྱའོ། །དེ་ལ་དག་པ་དང་བདེ་པ་དང། །རྟག་པ་དང་བདག་རྣམས་ཀྱི་ཕྱིན་ཅི་ལོག་བཞི་རྣམས་ཀྱི་གཉེན་པོར་གྱུར་པ་དྲན་  
བ་ཉེ་བར་གཞག་པ་བཞི་ནི་འདི་ལྟ་སྟེ། ལུས་དྲན་པ་ཉེ་བར་གཞག་པ་དང། ཚོར་བ་དྲན་པ་ཉེ་བར་གཞག་པ་དང། ཆོས་དྲན་པ་ཉེ་བར་གཞག་པ་དང། སེམས་དྲན་པ་ཉེ་བར་གཞག་བའོ། །དྲན་པ་ནི་ཉམས་སུ་མྱོང་བའི་དངོས་པོ་ལ་སེམས་ཀྱིས་མ་བརྗེད་པའོ། །དེའི་ཉེ་བར་འཇོག་བ་ནི་དྲན་པ་ཉེ་བར་འཇོག་པའོ། །དེ་ཡང་  
བརྗེད་ངས་པའི་གཉེན་པོར་གྱུར་པ་སྟེ། །སྔོན་ཉམས་སུ་མྱོང་བའི་དངོས་པོ་ལ་ཉེ་བར་འཇོག་བ་ནི་འདྲིས་པའི་ཡོན་ཏན་ནོ། །འབྱུང་བ་དང་འབྱུང་བ་ལས་གྱུར་བའི་ཚོགས་ནི་ལུས་སོ། །བདེ་བ་ལ་སོགས་པ་ཉམས་སུ་མྱོང་བ་ནི་ཚོར་བའོ། །ཡང་དག་པའི་མཐའ་ནི་ཆོས་སོ། །སོ་སོར་སྣང་བ་ཙམ་  
གྱིས་རྣམ་པར་ཤེས་པ་ནི་སེམས་སོ། །དེ་རྣམས་ཀྱི་རྗེས་སུ་དྲན་པ་ནི་ཉེ་བར་གཞག་པ་སྟེ་ལུས་ལ་སོགས་པའི་དྲན་པ་ཉེ་བར་གཞག་པའོ། །ཡང་དག་པར་འབྱུང་བ་མི་དགེ་བའི་རྗེས་སུ་མཐུན་པ་འདོད་ཆགས་ཞེ་སྡང་ལ་སོགས་པ་དགེ་བའི་མི་མཐུན་པར་གྱུར་པ་ལེ་ལོ་དང་མ་དད་པ་ལ་སོགས་  
པ་སྟེ༑ བདུན་པ་ལ་སོགས་པ་འདི་དག་དམིགས་པས་སྤོང་བ་ནི། ཡང་དག་པར་སྤོང་བ་བཞི་ཡིན་ཏེ། འདི་ལྟ་སྟེ། མི་དགེ་བའི་ཆོས་སྐྱེས་པ་རྣམས་སྤང་བ་དང། མི་དགེ་བའི་ཆོས་མ་སྐྱེས་པ་རྣམས་མི་སྐྱེད་པ་དང། དགེ་བའི་ཆོས་སྐྱེས་པ་རྣམས་ཡང་དག་པར་བསྲུང་བ་དང། དགེ་བའི་ཆོས་མ་  
སྐྱེས་པ་རྣམས་སྐྱེད་པའོ། །རྫུ་འཕྲུལ་ནི་ཏིང་ངེ་འཛིན་གྱི་སྟོབས་བས་འཕེལ་བའོ། །དེའི་ཡན་ལག་ནི་འདུན་པའི་རྫུ་འཕྲུལ་གྱི་རྐང་པ་དང། བརྩོན་འགྲུས་ཀྱི་རྫུ་འཕྲུལ་གྱི་རྐང་པ་དང། སེམས་ཀྱི་རྫུ་འཕྲུལ་གྱི་རྐང་པ་དང། དཔྱོད་པའི་རྫུ་འཕྲུལ་གྱི་རྐང་བའོ། །དེ་ལ་སྤྱོད་པའི་འདུ་བྱེད་དང་ལྡན་པ་རྣམ་པར་  
འབྱེད་པ་དང། འདོད་ཆགས་དང་བྲལ་བ་དང། འགོག་པ་དང། བརྟེན་པ་མེད་པ་དང། ཀུན་དུ་སྦྱོར་བ་དང། ཡོངས་སུ་གྱུར་པ་ཉིད་ཤེས་པ་ནི་འདུན་པའོ། །དེ་ལ་རྣམ་པར་འབྱེད་པ་ནི་ལམ་མོ། །ཉོན་མོངས་པའི་སྒྲིབ་པ་སྤང་པ་ནི་འདོད་ཆགས་དང་བྲལ་བ་སྟེ་མྱ་ངན་ལས་འདས་པའོ། །འགོག་པ་  
  
།དེ་རྣམས་མི་བརྟེན་པ་རྣམ་པར་འབྱེད་པ་དང། འདོད་ཆགས་དང་བྲལ་བ་དང། འགོག་པ་ལ་བརྟེན་པ་མེད་པའོ། །ཀུན་དུ་སྦྱོར་བ་ནི་འདུས་བྱས་ཐམས་ཅད་ཀྱི་དངོས་པོ་ལ་ཡང་དག་པར་སྦྱོར་བའོ། །དེ་ཡོངས་སུ་གྱུར་པ་ནི་དེའི་བདག་ཉིད་དུ་གནས་  
པའོ༑ །ལྟ་བར་བྱེད་པའི་ཤེས་པ་འདི་དག་ནི་མིག་ལ་སོགས་པ་དང་མཚུངས་པའི་དད་པ་ལ་སོགས་པའི་དབང་པོ་བསྟན་པར་བྱའོ། །དེ་ཡང་རྣམ་པ་ལྔ་སྟེ། འདི་ལྟ་སྟེ། དད་པའི་དབང་པོ་དང། བརྩོན་འགྲུས་ཀྱི་དབང་པོ་དང། དྲན་པའི་དབང་པོ་དང། ཏིང་ངེ་འཛིན་གྱི་དབང་པོ་དང། ཤེས་  
རབ་ཀྱི་དབང་པོའོ། །དེ་ལ་དད་པ་ནི། འཇིག་རྟེན་པ་དང་འཇིག་རྟེན་ལས་འདས་པ་ལ་ཡང་དག་པའི་ལྟ་པ་དང་ལས་ཀྱི་འབྲས་བུ་ལ་ཉེ་བར་ལོངས་སྤྱོད་པ་ལ་སེམས་ཡིད་ཆེས་པའོ། །སེམས་ཀྱི་ཀུན་དུ་སྦྱོར་བ་ནི་བརྩོན་འགྲུས་སོ། །དང་བའི་དབང་པོ་ལ་བརྟེན་ནས་ཆོས་གང་མ་བརྗེད་པ་ནི་  
བརྩོན་འགྲུས་བསྟན་ཏོ། །བརྩོན་འགྲུས་ཀྱི་དབང་པོ་མ་བརྗེད་ཅིང་དོན་མ་བརྗེད་པ་ནི་དྲན་པའི་དབང་བོས་ཆོས་རྣམས་མ་བརྗེད་པ་གང་མངོན་དུ་བྱེད་པ་ནི་ཏིང་ངེ་འཛིན་གྱི་དབང་པོར་བསྟན་ཏོ། །ཏིང་ངེ་འཛིན་གྱིས་རྩེ་གཅིག་པར་བྱས་བའི་ཆོས་གང་ཁྱད་པར་དུ་གྱུར་པ་ནི་ཤེས་རབ་ཀྱི་དབང་  
པོའོ༑ །མ་དད་པ་དང་ལེ་ལོ་དང། བརྗེད་ངས་པ་དང། བག་མེད་པ་དང། རྣམ་པར་གཡེང་བ་ལ་སོགས་པ་མི་མཐུན་པ་ཟང་པ་ལས་ཁྱད་པར་ཐོབ་པའི་དབང་པོ་ཉིད་སྟོབས་སུ་བསྟན་ཏེ། འདི་ལྟ་སྟེ། དད་པའི་སྟོབས་དང། བརྩོན་འགྲུས་ཀྱི་སྟོབས་དང། ཏིང་ངེ་འཛིན་གྱི་སྟོབས་  
དང༑ ཤེས་རབ་ཀྱི་སྟོབས་སོ། །རང་ཉིད་ཀྱིས་ཡང་དག་པར་ཁོང་དུ་ཆུད་པ་འདི་ནི་བྱང་ཆུབ་སྟེ། སེམས་གཉིས་དང་བྲལ་བའོ། །དེའི་རྒྱུ་ནི་བྱང་ཆུབ་ཀྱི་ཡན་ལག་གོ། །དེ་རྣམས་ཀྱང་བདུན་ཏེ། འདི་ལྟ་སྟེ། དྲན་པ་ཡང་དག་བྱང་ཆུབ་ཀྱི་ཡན་ལག་དང། ཆོས་རྣམས་པར་འབྱེད་པ་ཡང་དག་བྱང་ཆུབ་ཀྱི་  
ཡན་ལག་དང། དགའ་བ་ཡང་དག་བྱང་ཆུབ་ཀྱི་ཡན་ལག་དང། ཤིན་ཏུ་སྦྱངས་པ་ཡང་དག་བྱང་ཆུབ་ཀྱི་ཡན་ལག་དང། ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག་དང། བརྩོན་འགྲུས་ཡང་དག་བྱང་ཆུབ་ཀྱི་ཡན་ལག་དང། བཏང་སྙོམས་ཡང་དག་བྱང་ཆུབ་ཀྱི་ཡན་ལག་གོ། །དེ་ལ་སེམས་ཅན་  
  
༄༅། །ཐམས་ཅད་ལ་ཕན་པར་བྱེད་པ་དང། བྱང་ཆུབ་ཏུ་སྨོན་པ་དང། ཐོས་ཤིང་འཁོར་དུ་ཆུད་པ་མ་བརྗེད་པ་ནི་དྲན་པ་ཡང་དག་བྱང་ཆུབ་ཀྱི་ཡན་ལག་གོ། །བདག་ལ་སོགས་པའི་ཆོས་རྣམས་མི་མཐུན་པའི་ཕྱིར། ཕུང་པོ་ལ་སོགས་པ་འབྱེད་པ་ནི་ཆོས་རྣམ་པར་འབྱེད་པ་ཡང་དག་བྱང་ཆུབ་ཀྱི་  
ཡན་ལག་གོ། །ཆོས་རྣམས་རོ་གཅིག་པའི་སེམས་ནི་དགའ་བ་ཡང་དག་བྱང་ཆུབ་ཀྱི་ཡན་ལག་གོ། །དགའ་བ་མི་མཐུན་པའི་ཕྱོགས་བདག་དང་བདག་གི་བག་ཆགས་བཅོམ་པ་ལས། ལུས་དང་ངག་དང་སེམས་ལས་སུ་རུང་བ་ནི་ཤིན་ཏུ་སྦྱངས་པ་ཡང་དག་བྱང་ཆུབ་ཀྱི་ཡན་ལག་གོ། །དེ་བཞིན་ཉིད་  
དང་ཡང་དག་པའི་མཐའ་དང། སྟོང་པ་ཉིད་དང་ཆོས་ཀྱི་དབྱིངས་ཏེ་ཚད་མ་བཞི་ལ་སེམས་རྩེ་གཅིག་བ་ནི་ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག་གོ། །སོ་སོའི་སྐྱེ་བོའི་ས་ལས་ངེས་པར་བྱུང་བ་ནི་བརྩོན་འགྲུས་ཡང་དག་བྱང་ཆུབ་ཀྱི་ཡན་ལག་གོ། །ཉོན་མོངས་པའི་སྒྲིབ་བའི་གཉེན་བོ་མ་  
ཡིན་པ་ལུས་དང་ངག་དང་སེམས་ཀྱི་འདུ་བྱེད་ལ་ལྟོས་པ་མེད་པ་ནི་བཏང་སྙོམས་ཡང་དག་བྱང་ཆུབ་ཀྱི་ཡན་ལག་གོ། །སྡིག་པ་འབའ་ཞིག་དང་རྗེས་སུ་མཐུན་པའི་ཉོན་མོངས་བའི་སྒྲིབ་བའི་གཉེན་པོར་གྱུར་བའི་ཕྱིར་འཕགས་པའི་ལམ་ཡན་ལག་བརྒྱད་ནི་འཕགས་པའི་ལམ་ཡན་ལག་བརྒྱད་  
དོ༑ །ཤེས་བྱའི་སྒྲིབ་པ་སྤང་བའི་སྒོམ་པས་ཚོལ་བ་ནི་ལམ་མོ། །དེའི་ཕྱིར་འདི་འཕགས་པའི་ལམ་ཡན་ལག་བརྒྱད་དུ་བསྟན་ཏེ། ཡང་དག་པའི་ལྟ་བ་དང། ཡང་དག་པའི་རྟོག་པ་དང། ཡང་དག་པའི་ངག་དང། ཡང་དག་པའི་ལས་ཀྱི་མཐའ་དང། ཡང་དག་པའི་འཚོ་བ་དང། ཡང་  
དག་པའི་རྩོལ་བ་དང། ཡང་དག་པའི་དྲན་པ་དང། ཡང་དག་པའི་ཏིང་ངེ་འཛིན་ནོ། །དེ་ལ་ཡང་དག་པའི་ལྟ་བ་ནི་ཆོས་ཐམས་ཅད་བདག་མེད་པའི་མཚན་ཉིད་དང། འཇིག་རྟེན་ཕ་རོལ་ལ་བལྟ་བའོ། །ཡང་དག་པའི་རྟོག་པ་ནི་བླང་པ་དང་དོར་བ་དག་སྤོང་བ་དང། མངོན་དུ་བྱེད་པ་ཡིད་  
ཀྱིས་བྱེད་པ་དང། དགེ་བ་འབའ་ཞིག་ལ་སེམས་པའོ། །ཡང་དག་པའི་ངག་ནི་བདེན་པ་མཐོང་བའི་དོན་སྟོན་པར་བྱེད་དོ། །ཡང་དག་པའི་ལས་ཀྱི་མཐའ་ནི། ལུས་དང་ངག་དང་ཡིད་ཀྱི་ལས་གང་གོང་ན་མེད་པའོ། །ཡང་དག་པའི་འཚོ་བ་ནི་རིགས་ལས་སྐྱེས་པའི་དོན་ཏོ། །ཡང་དག་པའི་རྩོལ་བ་  
  
།ཡང་དག་པའི་དྲན་པ་ནི་ཇི་ལྟར་ཁོང་དུ་ཆུད་པའི་ཆོས་རྣམས་མ་བརྗེད་པའོ། །ཡང་དག་པའི་ཏིང་ངེ་འཛིན་ནི་དམིགས་པའི་རྣམ་པ་མངོན་དུ་བྱེད་པའི་སེམས་སོ། །རྡོ་རྗེ་སེམས་དཔའ་ཅོད་  
པན་ནི༑ །རྣམ་དག་ཡེ་ཤེས་ལྔ་ཉིད་དོ། །དཔའ་བོའི་རྩ་བའི་སྔགས་ཉིད་ནི། །ཚངས་བའི་སྲད་བུར་རབ་ཏུ་བརྟག་རྡོ་རྗེ་ཕག་མོའི་སྔགས་ཀྱིས་ནི། །མགུལ་གྱི་མགུལ་རྒྱན་མཚན་བའོ། །ལྷ་ཡི་སྙིང་ཕོ་གསང་སྔགས་ནི། །བརྒྱ་ཕྱེད་ཕྲེང་བས་བརྒྱན་བའོ། །ཡི་གེ་བདུན་གྱི་གསང་སྔགས་  
ནི༑ །རྣ་བའི་རྣ་ཆ་མཛེས་པ་ཡིན། །སངས་རྒྱས་མཁའ་འགྲོ་མ་ཡི་སྔགས། །པགས་པའི་ན་བཟའ་བསྣམས་པའོ། །རྣལ་འབྱོར་མ་ནི་དྲུག་གི་སྔགས། །རྐེར་པ་སྐ་རགས་བརྒྱན་པའོ། །དཔའ་བོའི་གོ་ཆ་དྲུག་ཉིད་ནི། །ཕྱག་རྒྱས་སྐུ་ལ་བརྒྱན་པའོ། །འཁོར་ལོ་ཀུན་གྱི་རྣལ་  
འབྱོར་མའི། །སྔགས་ནི་ཐོད་པའི་བཏུང་བའོ། །རྣམ་སྣང་མཛད་མའི་སྔགས་གང་ཡིན། །མགོ་བོར་བརྒྱན་པའི་ཐོད་པའོ། །དཔའ་བོ་ཉི་ཤུ་རྩ་བཞི་དང། །ལུས་ཀྱི་ཁམས་སུ་བརྟགས་པ་ཡིན། །ལུས་དྲན་པ་ཉེ་བར་གཞག་པ་ནི་མཁའ་འགྲོ་མའོ། །ཚོར་བ་དྲན་པ་ཉེ་བར་  
གཞག་པ་ནི་ལཱ་མའོ། །ཆོས་དྲན་པ་ཉེ་བར་གཞག་པ་ནི་དུ་མ་སྐྱེས་མའོ། །སེམས་དྲན་པ་ཉེ་བར་གཞག་པ་ནི་གཟུགས་ཅན་མའོ། །ཡེ་ཤེས་ཀྱི་པདྨའི་རྣམ་པར་དག་བའོ། །འདུན་པའི་རྫུ་འཕྲུལ་གྱི་རྐང་བ་ནི་རབ་ཏུ་གཏུམ་མོའོ། །བརྩོན་འགྲུས་ཀྱི་རྫུ་འཕྲུལ་གྱི་རྐང་བ་ནི་གཏུམ་པའི་  
མིག་ཅན་མའོ། །དཔྱོད་པའི་རྫུ་འཕྲུལ་གྱི་རྐང་པ་ནི་འོད་ལྡན་མའོ། །སེམས་ཀྱི་རྫུ་འཕྲུལ་གྱི་རྐང་པ་ནི་སྣ་ཆེན་མའོ། །དད་པའི་དབང་པོ་ནི་བརྟན་པའི་བློ་ཅན་མའོ། །བརྩོན་འགྲུས་ཀྱི་དབང་པོ་ནི་མི་ཐུང་མའོ། །དྲན་པའི་དབང་པོ་ནི་ལང་ཀའི་དབང་ཕྱུག་མའོ། །ཏིང་ངེ་འཛིན་གྱི་  
དབང་པོ་ནི་ཤིང་གྲིབ་མའོ། །ཐུགས་ཀྱི་འཁོར་ལོའི་རྣམ་པར་དག་པའོ། །ཤེས་རབ་ཀྱི་དབང་པོ་ནི་ས་སྲུང་མའོ། །དད་པའི་སྟོབས་ནི་འཇིགས་བྱེད་ཆེན་མོའོ། །བརྩོན་འགྲུས་ཀྱི་སྟོབས་ནི་རླུང་གི་ཤུགས་ཅན་མའོ། །དྲན་པའི་སྟོབས་ནི་ཆང་འཐུང་མའོ། །ཏིང་ངེ་འཛིན་གྱི་སྟོབས་  
  
༄༅། །ནི་ལྷ་མོ་སྔོ་བསངས་མའོ། །ཤེས་རབ་ཀྱི་སྟོབས་ནི་ཤིན་ཏུ་བཟང་མོའོ། །ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག་ནི་རྟ་རྣ་མའོ། །བརྩོན་འགྲུས་ཡང་དག་བྱང་ཆུབ་ཀྱི་ཡན་ལག་ནི་ཁ་ག་ན་སྟེ་གསུང་གི་འཁོར་ལོ་རྣམ་པར་དག་པའོ། །དགའ་བ་ཡང་དག་བྱང་ཆུབ་ཀྱི་  
ཡན་ལག་ནི་འཁོར་ལོའི་ཤུགས་ཅན་མའོ། །ཤིན་ཏུ་སྦྱངས་པ་ཡང་དག་བྱང་ཆུབ་ཀྱི་ཡན་ལག་ནི་དུམ་སྐྱེས་མའོ། །ཆོས་རྣམ་པར་འབྱེད་པ་ཡང་དག་བྱང་ཆུབ་ཀྱི་ཡན་ལག་ནི་ཆང་འཚོང་མའོ། །དྲན་པ་ཡང་དག་བྱང་ཆུབ་ཀྱི་ཡན་ལག་ནི་འཁོར་ལོའི་གོ་ཆ་མའོ། །བཏང་སྙོམས་ཡང་  
དག་བྱང་ཆུབ་ཀྱི་ཡན་ལག་ནི་ཤིན་ཏུ་དཔའ་མོའོ། །ཡང་དག་པའི་ལྟ་བ་ནི་སྟོབས་ཆེན་མའོ། །ཡང་དག་པའི་རྟོག་པ་ནི་འཁོར་ལོས་སྒྱུར་མའོ། །ཡང་དག་པའི་ངག་ནི་བརྩོན་ཆེན་མ་སྟེ་སྐུའི་འཁོར་ལོའི་རྣམ་པར་དག་པའོ། །ཡང་དག་པའི་ལས་ཀྱི་མཐའ་ནི་ཁྭ་གདོང་མའོ། །  
ཡང་དག་པའི་འཚོ་བ་ནི་འུག་བའི་གདོང་ཅན་མའོ། །ཡང་དག་པའི་རྩོལ་བ་ནི་ཁྱིའི་གདོང་ཅན་མའོ། །ཡང་དག་པའི་དྲན་པ་ནི་ཕག་གི་གདོང་ཅན་མའོ། །ཡང་དག་པའི་ཏིང་ངེ་འཛིན་ནི་དཔལ་ཧེ་རུ་ཀའོ། །ཨོཾ་སྭ་བྷཱ་བ་ཤུདྡྷ་དྷརྨ་དྷཱ་ཏུ་སྭ་བྷཱ་བ་ཨཱཏྨ་ཀོཧཾ། དགེ་བའི་ཆོས་མ་སྐྱེས་པ་  
རྣམས་སྐྱེས་པ་ནི་གཤིན་རྗེ་བརྟན་མའོ། །དགེ་བའི་ཆོས་སྐྱེས་པ་རྣམས་ཡང་དག་པར་སྲུང་བ་ནི་གཤིན་རྗེའི་ཕོ་ཉ་མའོ། །མི་དགེ་བའི་ཆོས་སྐྱེས་པ་རྣམས་ཡང་དག་པར་སྤོང་བ་ནི་གཤིན་རྗེ་མཆེ་བ་མའོ། །མི་དགེ་བའི་ཆོས་མ་སྐྱེས་པ་རྣམས་མི་སྐྱེད་པ་ནི་གཤིན་རྗེ་འཇོམས་མའོ། །དམ་  
ཚིག་གི་འཁོར་ལོ་རྣམ་པར་དག་པའོ། །སེན་མོ་དང་སོ་དག་ལ་ཐོད་པའི་དུམ་བུའོ། །སྐྲ་དང་བ་སྤུ་དག་ལ་ཀེང་རུས་ཆེན་པོའོ། །པགས་པ་དང་དྲི་མ་དག་ལ་ཀེང་རུས་སོ། །ཤ་ལ་མཆེ་བ་གཙིགས་པའོ། །རྒྱུས་པ་ལ་ལྷའི་དགྲའོ། །རུས་པ་ལ་འོད་དཔག་མེད་དོ། །ཁ་ལ་རྡོ་རྗེ་འོད་དོ། །སྙིང་  
ལ་རྡོ་རྗེ་སྐུའོ། །མིག་ལ་མྱུ་གུ་ཅན་ནོ། །མཁྲིས་པ་ལ་རྡོ་རྗེ་རལ་པ་ཅན་ནོ། །གློ་བ་ལ་དཔའ་བོ་ཆེན་པོའོ། །རྒྱུ་མ་ལ་རྡོ་རྗེ་འཇིགས་བྱེད་དོ། །རྩེའུ་ཆུང་དག་ལ་རབ་ཏུ་བཟང་པོའོ། །ལྟེ་བ་ལ་རྡོ་རྗེ་བཟང་པོའོ། །བཤད་བའི་ལམ་ལ་འཇིགས་བྱེད་དོ། །མཚམས་ཀྱི་མཐའ་དག་ལ་མིག་མི་བཟང་ངོ།།  
  
།རྣག་ལ་རིན་ཆེན་རྡོ་རྗེའོ། །ཁྲག་ལ་རྟ་མགྲིན་ནོ། །རྡུལ་ལ་ནམ་མཁའི་སྙིང་པོའོ། །ཚིལ་ལ་ཧེ་རུ་ཀའོ། །མཆི་མ་ལ་པདྨ་གར་གྱི་དབང་ཕྱུག་གོ། །མཆིལ་མ་ལ་རྣམ་པར་སྣང་མཛད་དོ། །ངར་སྣབས་ལ་རྡོ་རྗེ་སེམས་དཔའོ། །དམ་ཚིག་མཆོག་གི་བཟླས་པ་  
ལ༑ །དུང་ཆེན་མཆོག་ལ་བཟླས་པར་བྱ། །འཁོར་སོགས་ཆོག་རིམ་པ་ཡིས། །རྣལ་འབྱོར་པ་ཡིས་སྔགས་མཆོག་བཟླ། །ཨོཾ་ན་མོ་བྷ་ག་ཝ་ཏེ་ཝཱི་རེ་ཤཱ་ཡ་ཧུཾ་ཧཱུཾ་ཕཊ། ཨོཾ་མ་ཧཱ་ཀལྤ་ཨགྣི་སཾ་ནི་བྷཱ་ཡ་ཧུཾ་ཧཱུཾ་ཕཊ། ཨོཾ་ཛ་ཊཱ་མ་ཀུ་ཊོཏྐ་ཊཱ་ཡ་ཧུཾ་ཧཱུཾ་ཕཊ། ཨོཾ་དཾཥྚཱ་ཀ་རཱ་ལོ་གྲ་བྷཱི་ཥཎ་མུ་ཁཱ་ཡ་ཧུཾ་ཧཱུཾ་  
ཕཊ༑ ཨོཾ་ས་ཧ་སྲ་བཧུ་ཛ་བྷཱ་སུ་རཱ་ཡ་ཧུཾ་ཧཱུཾ་ཕཊ། ཨོཾ་པ་ར་ཤུ་པཱ་ཤོཌྱ་ཏ་ཤཱུ་ལ་ཁ་ཊཱཾ་ག་དྷ་རི་ཎི་ཧུཾ་ཧཱུཾ་ཕཊ། ཨོཾ་བྱཱ་གྷྲ་ཛི་ནཱཾ་བ་ར་དྷ་རཱ་ཡ་ཧུཾ་ཧཱུཾ་ཕཊ། ཨོཾ་མ་ཧཱ་དཧུ་མྦྲཱ་ནྡྷ་ཀཱ་ར་ཝ་པུ་ཥཱ་ཡ་ཧུཾ་ཧཱུཾ་ཕཊ། ཨོཾ་ཀ་ར་ཀ་ར་ཁཎྜ་ཀ་པཱ་ལ་ནི་ཧུཾ་ཧཱུཾ་ཕཊ། ཨོཾ་པྲ་ཙཎྜེ་ཧུཾ་ཧཱུཾ་ཕཊ། །ཨོཾ་ཀུ་རུ་ཀུ་རུ་མ་ཧཱ་ཀཾ་ཀ་ལ་ཧུཾ་ཧཱུཾ་ཕཊ། ཨོཾ་ཙཎྜ་  
ཨ་ཀྵཱི་ཡེ་ཧུཾ་ཧཱུཾ་ཕཊ། ཨོཾ་བནྡྷ་བནྡྷ་ཀཾ་ཀ་ལ་ཧུཾ་ཧཱུཾ་ཕཊ། ཨོཾ་པྲ་བྷ་བ་ཏཱི་ཧུཾ་ཧཱུཾ་ཕཊ། ཨོཾ་ཏྲཱ་ས་ཡ་ཏྲཱ་ས་ཡ། བི་ཀ་དཾ་ཥྚཱི་ཎི་ཧུཾ་ཧཱུཾ་ཕཊ། ཨོཾ་མ་ཧཱ་ནཱ་སེ་ཧུཾ་ཧཱུཾ་ཕཊ། ཨོཾ་ཀྵོ་བྷ་ཡ་ཀྵོ་བྷ་ཡ་སུ་ར་བཻ་རི་ཎི་ཧུཾ་ཧཱུཾ་ཕཊ། ཨོཾ་ཝཱི་ར་མ་ཏཱི་ཧུཾ་ཧཱུཾ་ཕཊ། ཨོཾ་ཧྲཽཾ་ཧྲཽཾ་ཨ་མི་ཏཱ་བྷ་ཧུཾ་ཧཱུཾ་ཕཊ། ཨོཾ་ཁརྦ་རི་ཡེ་ཧུཾ་ཧཱུཾ་ཕཊ། ཨོཾ་ཧྲཿ་  
ཧྲཿ་བཛྲ་པྲ་བྷ་ཧུཾ་ཧཱུཾ་ཕཊ། ཨོཾ་ལཾ་ཀེ་ཤྭ་རཱི་ཡེ་ཧུཾ་ཧཱུཾ་ཕཊ། ཨོཾ་ཕེཾ་ཕེཾ་བཛྲ་དེ་ཧ་ཧུཾ་ཧཱུཾ་ཕཊ། ཨོཾ་དྲུ་མ་ཙྪཱ་ཡེ་ཧུཾ་ཧཱུཾ་ཕཊ། ཨོཾ་ཕཊ་ཕཊ་ཨཾ་ཀུ་རི་ཀ་ཧུཾ་ཧཱུཾ་ཕཊ། ཨོཾ་ཨཻ་ར་བ་ཏི་ཧུཾ་ཧཱུཾ་ཕཊ། ཨོཾ་ད་ཧ་ད་ཧ་བཛྲ་ཛ་ཊ་ལེ་ཧུཾ་ཧཱུཾ་ཕཊ། ཨོཾ་མ་ཧཱ་བཧཻ་ར་བའི་ཧུཾ་ཧཱུཾ་ཕཊ། ཨོཾ་པ་ཙ་པ་ཙ་མ་ཧཱ་བའི་རེ་ཧུཾ་ཧཱུཾ་ཕཊ། ཨོཾ་ཨོཾ་པཱ་ཡུ་བེ་གེ་ཧུཾ་  
ཧཱུཾ་ཕཊ༑ ཨོཾ་བྷ་ཀྵ་བྷ་ཀྵ་བ་ས་རུ་དཧི་ར་ཨནྟྲ་མཱ་ལཱ་བ་ལཾ་བི་ནེ་བཛྲ་ཧཱུཾ་ཀཱ་ར་ཧུཾ་ཧཱུཾ་ཕཊ། ཨོཾ་སུ་ར་བྷ་ཀྵཱི་ཡེ་ཧུཾ་ཧཱུཾ་ཕཊ། ཨོཾ་གྲྀཧྞ་སཔྟ་པ་ཏཱ་ལ་ག་ཏ་བཧུ་ཛཾ་ག་སརྤཾ་བཱ་ཏ་རྫ་ཡ་ཏ་རྫ་ཡ་སུ་བྷ་བྲ་ཧུཾ་ཧཱུཾ་ཕཊ། ཨོཾ་ཤྱཱ་མ་དེ་བའི་ཧུཾ་ཧཱུཾ་ཕཊ། ཨོཾ་ཨཱ་ཀཌ་ཌྷྱ་ཨཱ་ཀཌ་ཌྷྱ་བཛྲ་བྷ་དྲ་ཧུཾ་ཧཱུཾ་ཕཊ། ཨོཾ་སུ་བྷ་དྲེ་ཧུཾ་ཧཱུཾ་ཕཊ། ཨོཾ་ཧྲཱིཾ་ཧྲཱིཾ་མ་ཧཱ་བཧཻ་ར་བ་ཧུཾ་  
ཧཱུཾ་ཕཊ༑ ཨོཾ་ཧ་ཡ་ཀརྞེ་ཧུཾ་ཧཱུཾ་ཕཊ། ཨོཾ་ཛྞཽཾ་ཛྞཽཾ་བི་རཱུ་པཱ་ཀྵ་ཧུཾ་ཧཱུཾ་ཕཊ། ཨོཾ་ཁ་གཱ་ན་ནེ་ཧུཾ་ཧཱུཾ་ཕཊ། ཨོཾ་ཀྵྨཱཾ་ཀྵྨཱཾ་མ་ཧཱ་བ་ལ་ཧུཾ་ཧཱུཾ་ཕཊ། ཨོཾ་ཙཀྲ་བེ་གེ་ཧུཾ་ཧཱུཾ་ཕཊ། ཨོཾ་ཧཱཾ་ཧཱཾ་རཏྣ་བཛྲ་ཧུཾ་ཧཱུཾ་ཕཊ། ཨོཾ་ཁཎྜ་རོ་ཧེ་ཧུཾ་ཧཱུཾ་ཕཊ། ཨོཾ་ཧཱིཾ་ཧཱིཾ་ཧ་ཡ་གྲཱི་བ་ཧུཾ་ཧཱུཾ་ཕཊ། ཨོཾ་ཤོཎྜི་ནཱི་ཧུཾ་ཧཱུཾ་ཕཊ། ཨོཾ་ཧུཾ་ཧཱུཾ་ཨཱ་ཀཱ་ཤ་གརྦྷ་ཧུཾ་ཧཱུཾ་ཕཊ། ཨོཾ་ཙཀྲ་  
  
༄༅། །བརྨ་ཎཱི་ཡེ་ཧུཾ་ཧཱུཾ་ཕཊ། ཨོཾ་ཀི་ལི་ཀི་ལི་ཧེ་རུ་ཀ་ཧུཾ་ཧཱུཾ་ཕཊ། ཨོཾ་སུ་བའི་རེ་ཧུཾ་ཧཱུཾ་ཕཊ། ཨོཾ་སི་ལི་སི་ལི་པདྨ་ན་རྟེ་ཤྭ་ར་ཧུཾ་ཧཱུཾ་ཕཊ། ཨོཾ་མ་ཧཱ་བ་ལེ་ཧུཾ་ཧཱུཾ་ཕཊ། ཨོཾ་ཙི་ལི་ཙི་ལི་བཻ་རོ་ཙ་ན་ཧུཾ་ཧཱུཾ་ཕཊ། ཨོཾ་ཙཀྲ་ཝ་རྟི་ནཱི་ཡེ་ཧུཾ་ཧཱུཾ་ཕཊ། ཨོཾ་དཧི་ལི་དཧི་ལི་བཛྲ་སཏ་ཧུཾ་ཧཱུཾ་ཕཊ། ཨོཾ་མ་ཧཱ་བའི་རྱེ་ཧུཾ་ཧཱུཾ་ཕཊ། ཨོཾ་  
ཌཱ་ཀི་ནཱི་ཡེ་ཧུཾ་ཧཱུཾ་ཕཊ། ཨོཾ་ལཱ་མེ་ཧུཾ་ཧཱུཾ་ཕཊ། ཨོཾ་ཁཎྜ་རོ་ཧེ་ཧུཾ་ཧཱུཾ་ཕཊ། ཨོཾ་རཱུ་པི་ཎི་ཡེ་ཧུཾ་ཧཱུཾ་ཕཊ། ཨོཾ་ཀ་ཀཱ་སྱེ་ཧུཾ་ཧཱུཾ་ཕཊ། ཨོཾ་ཨུ་ལཱུ་ཀཱ་སྱེ་ཧུཾ་ཧཱུཾ་ཕཊ། ཨོཾ་ཤྭ་ནཱ་སྱེ་ཧུཾ་ཧཱུཾ་ཕཊ། ཨོཾ་སཱུ་ཀ་རཱ་སྱེ་ཧུཾ་ཧཱུཾ་ཕཊ། ཨོཾ་ཡ་མ་དཱ་དྷཱི་ཧུཾ་ཧཱུཾ་ཕཊ། ཨོཾ་ཡ་མ་དའུ་ཏཱི་ཧུཾ་ཧཱུཾ་ཕཊ། ཨོཾ་ཡ་མ་དཾཥྚཱི་ཎཱི་ཧུཾ་ཧཱུཾ་ཕཊ། ཨོཾ་ཡ་མ་མ་  
ཐཱ་ནི་ཧུཾ་ཧཱུཾ་ཕཊ། ཨོཾ་ན་མོ་བྷ་ག་བ་ཏི་བཛྲ་བཱ་རཱ་ཧཱི་ཧུཾ་ཧཱུཾ་ཕཊ། ཨོཾ་ན་མ་ཨཱརྱཱ་པ་རཱ་ཛི་ཏེ་ཏྲཻ་ལོཀྱ་མཱ་ཏེ་མ་ཧཱ་བི་དཡེ་ཤྭ་རི་ཧུཾ་ཧཱུཾ་ཕཊ། ཨོཾ་ན་མཿ་སརྦ་བྷཱུ་ཏ་བྷ་ཡཱ་བ་ཧེ་མ་ཧཱ་བཛྲེ་ཧུཾ་ཧཱུཾ་ཕཊ། ཨོཾ་ན་མོ་བཛྲ་ཨཱ་ས་ནེ་ཨ་ཛི་ཏེ་ཨ་པ་རཱ་ཛི་ཏེ་བ་ཤྱཾ་ཀཱ་རི་ནེ་ཏྲ་བྷྲཱ་མ་ཎི་ཧུཾ་ཧཱུཾ་ཕཊ། ཨོཾ་ན་མཿ་ཤོ་ཥ་ཎི་རོ་ཥ་  
ཎི་ཀྲོ་དྷ་ཀ་རཱ་ལི་ཧུཾ་ཧཱུཾ་ཕཊ། ཨོཾ་ན་མ་སྟྲ་ས་ནི་མཱ་ར་ཎི་པྲ་བཧེ་ད་ནི་ཨ་པ་རཱ་ཛ་ཡེ་ཧུཾ་ཧཱུཾ་ཕཊ། ཨོཾ་ན་མོ་བི་ཛ་ཡེ་ཛམྦྷ་ནི་སྟ་མྦྷ་ནི་མོ་ཧ་ནི་ཧུཾ་ཧཱུཾ་ཕཊ། ཨོཾ་ན་མོ་བཛྲ་བཱ་རཱ་ཧཱི་མ་ཧཱ་ཡོ་གི་ནཱི་ཀཱ་མེ་ཤྭ་རི་ཁ་གེ་ཧུཾ་ཧཱུཾ་ཕཊ། ཏ་དྱ་ཐཱ། པྲོ་ཏདྒེ་པྲོ་ཏདྒེ་ཧ་ན་ཧ་ན་པྲཱ་ཎཱཾ་ཀི་ཀི་ནི་ཁི་ཁི་ནི་དཧུ་ན་དཧུ་ན་བཛྲ་ཧ་སྟེ། ཤོ་ཥ་  
ཡ་ཤོཥ་ཡ་བཛྲ་ཁ་ཊཱཾ་ག་ཀ་པཱ་ལ་དྷཱ་རི་ཎི། མ་ཧཱ་པི་ཤི་ཏ་མཱཾ་ས་ཨཱ་ས་ནི་མཱ་ནུ་ཥྱཱ་ནྟྲ་པྲཱ་བྲི་ཏེ་སཱ་ནྣི་དྷྱ་ན་ར་སི་རོ་མཱ་ལ་གྲནྠི་ཏ་དྷ་རི་ཎི། སུ་མྦྷ་ནི་སུམྦྷ་ཧ་ན་ཧ་ན་པྲཱ་ཎཱཾ་སརྦ་པཱ་པཾ་སཏཱ་ནཱཾ་སརྦ་པ་ཤཱུ་ནཱཾ། མ་ཧཱ་མཱཾ་ས་ཙྪེ་ད་ཀྲོ་དྷ་མཱུརྟི། དཾཥྚྲཱ་ཀ་རཱ་ལི་ནི་མ་ཧཱ་མུ་དྲེ་ཤྲཱི་ཧེ་རུ་ཀ་དེ་བ་སྱ། ཨ་གྲ་མ་ཧི་ཥི་ས་ཧ་  
སྲ་ཤི་རེ་ས་ཧ་སྲ་བཱ་ཧ་བེ་ཤ་ཏ་ས་ཧ་སྲ་ཨཱ་ན་ནེ་ཛྭ་ལི་ཏ་ཏེ་ཛ་སེ་ཛྭ་ལ་མུ་ཁི་པིངྒ་ལོ་ཙ་ནི་བཛྲ་ཤཱ་རཱི་རེ། བཛྲ་ཨཱ་ས་ནེ་མི་ལི་ཙི་ལི་ཏ་ཧེ་ཧེ་ཧཱ་ཧཱ་ཧཱུཾ་ཧཱུཾ་ཁ་ཁ་དཧུ་དཧུ་དཧུ་རུ་དཧུ་རུ་མུ་རུ་མུ་རུ་ཨ་དྭཻ་ཏེ་མ་ཧཱ་ཡོ་གི་ནཱི་པ་ཋི་ཏ་སིད་དཧེ་དྲེཾ་དྷཾ་དྲེཾ་དྷཾ་གྲཾ་གྲཾ་ཧེ་ཧེ་ཧཱ་ཧཱ་བྷཱི་མེ་ཧ་ས་ཧ་ས་བའི་རེ་ཧཱ་ཧཱ་ཧོཿ་ཧོཿ་ཧཱུཾ་ཧཱུཾ་ཏྲཻ་ལོ་ཀྱ་བི་ནཱ་ཤ་ནི་ཤ་  
ཏ་ས་ཧ་སྲ་ཀོ་ཊི་ཏ་ཐཱ་ག་ཏ་པ་རི་བཱ་རི་ཧཱུཾ་ཧཱུཾ་ཕཊ། སིཾ་ཧ་རཱུ་པེ་ཁཿ་ག་ཛ་རཱུ་པེ་གཿ་ཏྲཻ་ལོ་ཀྱ་ཨུ་ད་རེ། ས་མུ་དྲ་མེ་ཁ་ལེ་གྲ་ས་གྲ་ས་ཧཱུཾ་ཧཱུཾ་ཕཊ། བའི་རཱ་དྭཻ་ཏེ་ཧཱུཾ་ཧཱུཾ་ཧཱ་ཧཱ། མ་ཧཱ་པ་ཤུ་མོ་ཧ་ནི་ཡོ་གེ་ཤྭ་རི་ཏྭཾ་ཌཱ་ཀི་ནཱི་སརྦ་ལོ་ཀཱ་ནཱཾ་བནྡྷ་ནི་སཏྱ་པྲ་ཏྱ་ཡ་ཀཱ་རི་ཎི་ཧཱུཾ་ཧཱུཾ་ཕཊ། བྷཱུ་ཏ་ཏྲཱ་ས་ནི་མ་ཧཱ་བའི་རེ་པ་ར་མ་སིདྡྷེ་  
  
ཨོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧཱུཾ་ཧཱུཾ་ཕཊ། ཌཱ་ཀི་ནཱི་ཛཱ་ལ་སམྦ་རཾ་སཱ་ཧཱ། ཨོཾ་ཧྲིཿ་ཧ་ཧ་ཧཱུཾ་ཧཱུཾ་ཕཊ། ལྷའི་སྙིང་པོ་དང་ཉེ་བའི་སྙིང་པོའོ། །ཨོཾ་བཛྲ་བཻ་རོ་ཙ་ནཱི་ཡེ་ཧཱུཾ་ཧཱུཾ་ཕཊ། ཨོཾ་སརྦ་བུདྡྷ་ཊཱ་ཀི་ནཱི་ཡེ་བཛྲ་བརྞ་ནཱི་ཡེ་ཧཱུཾ་ཧཱུཾ་ཕཊ་སཱ་ཧཱ། ལྷ་མོའི་སྙིང་པོ་དང་ཉེ་བའི་སྙིང་  
པོའོ༑ ཨོཾ་ཧ། ན་མ་ཧི། སཱ་ཧཱ་ཧཱུ། བཽ་ཥ་ཊ་ཧེ། ཧཱུཾ་ཧཱུཾ་ཧོ་ཕཊ་ཧཾ། ཨོཾ་བཾ་ཧཾ་ཡོཾ་ཧྲིཾ་མོཾ་ཧྲེཾ་ཧྲིཾ་ཧཱུཾ་ཧཱུཾ་ཕཊ་ཕཊ། ལྷ་དང་ལྷ་མོའི་གོ་ཆའི་སྔགས་སོ། །རྣལ་འབྱོར་གསང་སྔགས་ཀྱི་ནི་གཞི། །དེ་བཞིན་གཤེགས་པ་ཀུན་གྱི་གནས། །ཀུན་མཁྱེན་ཀུན་མཛད་ཐམས་ཅད་ལ། །ཀུན་ལ་ཁྱབ་པའི་བདེ་ཆེན་པོ།།  
མགོན་པོ་སངས་རྒྱས་ཀུན་རང་བཞིན། །སེམས་ཅན་ཀུན་གྱི་སྙིང་ལ་བཞུགས། །ཨཾ་ཨཱཾ་ཨིཾ་ཨཱིཾ་ཨུཾ་ཨཱུཾ་ཨེཾ་ཨཻཾ་ཨོཾ་ཨཽཾ་ཨཾ་ཨཱཾ། འདི་ནི་བཅོམ་ལྡན་འདས་ཉིད་དེ། །དབང་ཕྱུག་མ་དང་ཧེ་རུ་ཀ། །སྒོ་ང་ལ་སྐྱེས་མཆོག་རིམ་པས། །ལྟེ་བའི་དབུས་སུ་བསྒོམ་པར་བྱ། །རྀཾ་རཱྀཾ་ལྀཾ་ལཱྀཾ། པད་  
འདབ་ལ་གནས་མཁའ་འགྲོ་མ། །ཀཾ་ཁཾ་གཾ་གྷཾ་ངཾ། ཙཾ་ཚཾ་ཛཾ་ཛྙཾ་ཉཾ། ཊཾ་ཋཾ་ཌཾ་ཌྷཾ་ཎཾ། ཏཾ་ཐཾ་དཾ་དྷཾ་ནཾ། པཾ་ཕཾ་བཾ་བྷཾ་མཾ། སྐུ་གསུང་ཐུགས་ཀྱི་འཁོར་ལོ་ལ། །དངོས་གྲུབ་ཐམས་ཅད་རབ་སྟེར་བ། །ཐོད་དུ་མ་ལ་སོགས་དཔའ་བོ་དང། །རབ་གཏུམ་ལ་སོགས་ཐམས་ཅད་ཀྱི། །ཡཾ་རཾ་ལཾ་ཝཾ་  
ཤཾ་ཥཾ་སཾ་ཧཾ། ཁྭ་གདོང་ལ་སོགས་མ་མོའོ། །ཡི་གེ་ཀྵ་ནི་འཛག་པ་ཉིད། །ཁུ་བའི་གཟུགས་ཅན་ཆེན་པོའོ། །ཡར་ངང་མར་གྱི་བཅུ་པ་ལ། །རྣལ་འབྱོར་པ་ཡིས་མཆོད་པར་བྱ། །གཏོར་མའང་རྟག་ཏུ་སྦྱིན་པར་བྱ། །དམ་ཚིག་གནས་པས་བརྡ་སྦྱར་བྱ། །སྔོན་གསུངས་ཕྱག་རྒྱ་ལ་  
སོགས་པ། །སྔགས་ཀྱི་སྦྱོར་བའི་སྲུང་བ་ཡིས། །ཆོ་ག་བཞིན་དུ་ཀུན་དུ་བསྲུང། །ཤ་དང་ཆང་ལ་སོགས་པས་ཀྱང། །རྡོ་རྗེ་རྣལ་འབྱོར་མ་རྣམས་ལ། །མྱུར་དུ་འབད་པས་མཆོད་པར་བྱ། །ལྷོ་རུ་སྔོན་བལྟས་རྣལ་འབྱོར་པས། །མཐོན་པོའི་གནས་སུ་མཆོད་པར་བྱ། །མཚན་མོ་  
སྐྲ་གྲོལ་གཅེར་གྱུར་པའི། །བརྟུལ་ཞུགས་ཅན་གྱིས་གཏོར་མ་སྦྱིན། །རྐང་མནན་སྟེང་དུ་བལྟས་པ་ཡིས། །གྱེན་དུ་ཕོ་གྱི་སྒྲ་སྒྲོགས་ཤིང། །ཕྱོགས་བཅུ་འཇིག་རྟེན་ཁམས་བཞུགས་པའི། །དཔའ་བོ་རྣལ་འབྱོར་མ་རྣམས་འགུགས། །རྡོ་རྗེ་ཐལ་མོ་སྟེང་ཁ་ཕྱེ། །དཔའ་བོ་  
  
༄༅། །རྣལ་འབྱོར་མ་ཡི་སྔགས། །སྔགས་ཀྱིས་ཡང་དག་བསྐུལ་བྱས་ཏེ། །དེ་དུས་སྤྱན་དྲང་བ་ཡང་བྱ། །མཛུབ་མོ་མདུད་བྱས་གུང་མོ་དེས་པར་སྦྱར། །མཐེ་བོང་རྡོ་རྗེ་བརྟན་པོར་དམ་བཅས་ཏེ། །འདི་ནི་དཔྲལ་བའི་དབུས་སུ་རབ་བཞག་ནས། །བསྐོར་ཞིང་བསྐོར་  
བས་ཀུན་དུ་བསྐོར་བར་བྱ། །གཡས་བརྐྱང་བ་ཡི་རྐང་པའི་སྦྱོར་བ་ཡིས། །དྲ་བའི་ཕྱག་རྒྱ་བསྟན་པར་བྱ། །དམ་ཚིག་གི་རབ་བཀང་བྱ་སྟེ། །གསང་སྔགས་ཉིད་ནི་རྗེས་དྲན་བྱ། །ཨོཾ་ཨཱ་ཨ་ར་ལླི་ཧོ་ཛཿ་ཧཱུཾ་བཾ་ཧོཿ་བཛྲ་ཌཱ་ཀི་ནཱི་ས་མ་ཡ་སྟྭཾ་དྲྀ་ཤྱ་ཧོ། །དེ་ལྟར་གསུམ་བཞི་ལྔ་ཡི་  
བར༑ །དམ་ཚིག་རྫས་སོགས་གཞག་པ་བཟླ། །ཁ་ཁ་ཁཱ་ཧི། ཁཱ་ཧི་སརྦ་ཡཀྵ་རཱཀྵ་ས་བྷཱུ་ཏ་པྲེ་ཏ་བི་ཤཱ་ཙ། ཨུ་མནྡཱ་པསྨ་ར་བཛྲ་ཌཱ་ཀ་ཌཱ་ཀི་ནྱ་ད་ཡ་ཨི་མཾ་བ་ལིཾ་གྲྀ་ཧྞ་ནྟུ་ས་མ་ཡ་རཀྵ་ནྟུ་སརྦ་སིད་དཧི་མམེ་པྲ་ཡཙྪནྟུ་ཡ་ཐཻ་བཾ། ཡ་ཐེཥྚཾ་བཧུ་ཉྫ་ཐ། པི་བ་ཐ་མཱ་ཏི་ཀྲ་མ་ཐ་མ་མ་སརྦ་ཀཱརྟ་ཡ་ས་ཏ་  
སུ་ཁཾ་བི་བྲིད་དྷ་ཡེ་ས་ཧ་ཡི་ཀ་བྷ་བནྟུ་ཧཱུཾ་ཧཱུཾ་ཕཊ་ཕཊ་སཱ་ཧཱ། ལག་པ་གཡོན་པའི་སྦྱོར་བ་ཡིས། །དཔའ་བོས་བརྡ་རྣམས་བསྟན་པར་བྱ། །དཔའ་བོས་བརྡ་རྣམས་ཀྱི་ནི་གཞི། །བརྡ་རྣམས་ལ་ནི་རབ་ཏུ་འཇུག་རྒྱུ་དང་མི་རྒྱུའི་འཇིག་རྟེན་གསུམ། །འགྲོ་བ་ཐམས་ཅད་གཡོན་ལས་  
བྱུང༑ །འཇིག་རྟེན་གསུམ་བཅས་སྤྱོད་པ་སྤྱོད། །མཐེ་བོ་གཉིས་ལ་རྡོ་རྗེ་སེམས། །མཛུམ་མོ་ལ་ནི་རྣམ་སྣང་བཞུགས། །པདྨ་གར་དབང་གུང་མོ་ལ། །དཔའ་བོ་གྲུབ་སྩོལ་སྲིན་ལག་ལ། །ཟད་མེད་མཁའ་སྐུ་མཐེ་ཆུང་ལ། །སེན་མོ་རྣམས་ལ་རྟ་མགྲིན་ཉིད། །དཔའ་བོ་ཐམས་ཅད་ཀྱི་ནི་  
གནས༑ །གཡོན་པའི་རྒྱུ་ལས་བྱུང་བ་ཡིན། །ཕོ་ཉ་མོ་རྣམས་ལག་མཐིལ་ལ། །ཡང་དག་འགྲོ་བར་འདོད་པ་ཡི། །དཔའ་བོས་བརྡ་ལྔ་རབ་ཏུ་བསྟན། །ས་ནི་སྤྱན་མར་བཤད་པ་སྟེ། །ཆུ་ཁམས་མཱ་མ་ཀཱིར་དྲན་བྱས། །གོས་དཀར་མོ་དང་སྒྲོལ་མ་དག་མེ་དང་རླུང་དུ་རབ་ཏུ་གྲགས། །  
ཙུམ་པ་ཀ་ནི་སྟོང་པ་ཉིད། །ཕ་རོལ་ཕྱིན་པ་དེ་བཞིན་ནོ། །དབུས་ནི་དཔའ་བོ་ཀུན་གྱི་གནས། །མཁས་པས་རྒྱབ་ཏུ་གཤེགས་སུ་གསོལ། །དེ་ལྟར་དཔའ་བོས་བརྡ་བསྟན་ནས། །དེ་སྣོད་གཅིག་ལ་བཟའ་བར་བྱ། །ཨཱ་ལི་ཀཱ་ལི་སྔོན་བསམས་ནས། །རྣལ་འབྱོར་ཆེན་པོས་ངལ་བ་སོའོ།།  
  
།ལྟེ་བའི་དབུས་སུ་གནས་པར་བསྒོམ། །ཡི་གེའི་གནས་ཀྱི་མཆོག་གྱུར་པ། །དེ་ཡི་དབུས་སུ་གནས་པར་བསམ། །སྐུ་གསུང་ཐུགས་ཀྱི་རྡོ་རྗེ་ཅན། །ལྷ་ཡི་སྐུ་ནི་བསྒོམ་པར་བྱ། །དེ་ཡི་ལུས་ནི་གནས་པར་གྱུར། །སེམས་ཉིད་བསྒོམ་པར་  
བྱ་བ་མིན། །བསམ་དུ་མེད་པ་བསམ་པ་ཉིད། །བསམ་པ་དེ་ཡང་མཚན་མ་མེད། །བསམ་གྱིས་མི་ཁྱབ་དེ་ཡང་བསམ། །དེ་རྗེས་རིག་པ་འཛིན་ཐོབ་གྱུར། །པུཀྐ་སཱི་ནི་ཡང་དག་ཐོབ། །གཞན་ཡང་ལང་ཚོའི་གཟུགས་ཀྱིས་མཚན། །རྣལ་འབྱོར་འབའ་ཞིག་གོམས་པར་  
བྱེད༑ །དམ་ཚིག་ལྡན་ཞིང་བརྟུལ་ཞུགས་ལྡན། །འདོད་མེད་ངོ་ཚ་ཆུང་བ་དང། །བརྟན་ཞིང་སེར་སྣ་མེད་པ་དང། །བདག་ཏུ་འཛིན་དང་བྲལ་བ་ཡི། །རིག་མ་བརྟུལ་ཞུགས་དེ་ལྷན་ཅིག་སྔགས་རིག་བདག་ཉིད་ཀྱིས་ནི་སྤྱད། །ཨ་ཡིག་སྣ་རྩེ་ར་ཡང་དག་སྦྱར། །མཚན་  
མའི་ནོར་བུས་བཾ་དགོད་བྱ། །ལྟེ་བ་སྙིང་ག་ལྐོག་མ་དང། །དཔྲལ་བ་ཡི་ནི་གནས་རྣམས་སུ། །སྔགས་ཚོགས་བཅས་པས་བྱིན་གྱིས་བརླབ། །དང་པོར་དགའ་དང་བཅས་པ་ཡིས། །དང་པོར་དགའ་བ་ཡེ་ཤེས་སོ། །མཆོག་ཏུ་དགའ་བ་དངོས་གྲུབ་མཆོག་ལྷན་ཅིག་སྐྱེས་  
བ་བླ་མེད་པའོ། །རྣལ་འབྱོར་དང་ནི་རྣལ་འབྱོར་ཆེ། །རྣལ་འབྱོར་ཆོ་ག་རིམ་པ་བཞིན། །འཁོར་ལོ་བཞི་དང་བདེན་པ་བཞི། །སྐད་ཅིག་བཞི་ལ་ཡང་དག་བརྟེན། །དགའ་བ་དཔའ་བོར་གསུངས་པ་སྟེ། །དམ་པར་དགའ་བ་རྣལ་འབྱོར་མ། །མཆོག་ཏུ་དགའ་བ་ཐམས་ཅད་  
རིག་ཐབས་དེའི་བདེ་བས་ཐམས་ཅད་ཉིད། །དྲུག་པ་ཐུགས་ཀྱི་སྤྲུལ་པ་ནི། །དཔལ་ལྡན་ཧེ་རུ་ཀ་རུ་སྤྲུལ། །དག་པ་ཆོས་ཀྱི་སྤྲུལ་པ་ནི། །ཕག་མོའི་གཟུགས་སུ་བསྟན་པ་ཡིན། །རྟག་ཏུ་གདུངས་ཤིང་རབ་གདུངས་པས། །གདུངས་ལས་སྐྱེ་བོ་ཀུན་གྲོལ་ཕྱིར། །དུས་འདིར་མི་ཐུབ་ཟླ་བ་  
ཡི༑ །སྡོམ་པའི་སྒྲུབ་ཐབས་བདུད་རྩི་འཛག་འཁོར་ལོ་གཅིག་པའི་གྲོང་ཁྱེར་ན། །ཚོང་དཔོན་བུ་མོ་རྣལ་འབྱོར་མ། །གནས་པ་རྡོ་རྗེ་ཕག་མོའི་སྤྲུལ། །དེ་བཀས་སྡོམ་པའི་སྒྲུབ་ཐབས་བྲིས། །དཔལ་འཁོར་ལོ་སྡོམ་པའི་སྒྲུབ་ཐབས་བདུད་རྩི་འཛག་པ་ཞེས་བྱ་བ་སློབ་  
  
༄༅། །དཔོན་མི་ཐུབ་ཟླ་བས་མཛད་པ་རྫོགས་སོ།།  
  
  
