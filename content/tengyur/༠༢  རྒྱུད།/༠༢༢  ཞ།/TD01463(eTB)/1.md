  
།རྒྱ་གར་སྐད་དུ། སམྦ་ར་ཨ་ཀ་ལི་ཏ་ནཱ་མ། བོད་སྐད་དུ། བདེ་མཆོག་ཤེས་པར་བྱེད་པ་ཞེས་བྱ་བ། །བཅོམ་ལྡན་འདས་འཇམ་པའི་རྡོ་རྗེ་ལ་ཕྱག་འཚལ་ལོ། །བཅོམ་  
ལྡན་འདས་རྡོ་རྗེ་མཁའ་འགྲོ་མ་ལ་ཕྱག་འཚལ་ལོ། །དཔལ་ལྡན་ཁྲག་འཐུང་ཁྲོ་བོའི་གཙོ། །དངོས་དང་དངོས་མེད་བདག་ཉིད་ཅན། །རང་རང་རྣམ་རྟོག་འཇོམས་མཛད་ལ། །ཕྱག་འཚལ་དེ་ཡི་སྒྲུབ་ཐབས་བཤད། །རི་ཡི་ཕུག་དང་རི་ཡི་སུལ། །ཆུ་ཡི་དོགས་དང་ཆུ་མདོ་  
དང༑ །རྒྱ་མཚོའི་དོགས་ཀྱི་ཉམས་དགའ་དང། །ཤིང་གཅིག་དྲུང་དང་དུར་ཁྲོད་དང། །སེམས་བྲལ་ཁང་པ་སྟོང་པ་རུ། །དཔལ་བོའི་གཙོ་བོ་བསྒོམ་པར་བྱ། །བསྟན་པ་ཡི་ནི་གནས་དག་གམ། །གང་དུ་ཡིད་ནི་དགའ་བར་རོ། །དེ་ལ་ཕུང་པོ་ལྔ་ཡི་ང་རྒྱལ་གྱིས། །སེམས་བསྐྱེད་པ་  
ནི་དགེ་བར་བྱ། །གཟུགས་ཀྱི་ཕུང་པོ་ལ་ཨོཾ་ལས་རྣམ་པར་སྣང་མཛད་དཀར་པོའོ། །ཚོར་བ་ལ་ཨཾ་ལས་རྡོ་རྗེ་ཉི་མ་སེར་པོའོ། །འདུ་ཤེས་ལ་ཧྲཱི་ལས་པདྨ་གར་གྱི་དབང་ཕྱུག་དམར་པོའོ། །འདུ་བྱེད་ལ་ཧོ་ལས་རྡོ་རྗེ་རྒྱལ་པོ་ལྗང་གུའོ། །རྣམ་པར་ཤེས་པ་ལ་ཧཱུཾ་ལས་རྡོ་རྗེ་སེམས་དཔའ་  
དཀར་པོའོ། །དེ་བཞིན་གཤེགས་པ་ཐམས་ཅད་ཉིད་ལ་ཧི་ལས་དཔལ་ཧེ་རུ་ཀ་ནག་པོའོ། །སྣ་ཚོགས་པདྨ་ཟླ་བ་དང། །ཉི་གཟུགས་དབུས་ཀྱི་གདན་བཞུགས་ཤིང། །སེང་གེ་གླང་པོ་རྟ་དག་དང། །རྨ་བྱ་ནམ་མཁའ་ལྡིང་གི་སྟེང། །རོའི་སྟེང་དེ་དག་རིམ་བཞིན་དུ། །རིགས་  
དྲུག་གཙོ་བོ་བསྒོམ་པར་བྱ། །སྙིང་པོ་རྡོ་རྗེ་ས་གནོན་གྱུར། །གཞན་རྣམས་གོ་རིམས་བཞིན་དུ་ནི། །ཕྱག་གཡས་འཁོར་ལོ་རིན་ཆེན་དང། །པདྨ་སྣ་ཚོགས་རྡོ་རྗེའོ། །གཡོན་ན་དྲིལ་བུ་དཀུར་བྱས་ཏེ། །ཐམས་ཅད་དག་ནི་སྤྱན་གསུམ་ཉིད། །མིག་ལ་བྷཱུཾ་ལས་གཏི་མུག་རྡོ་རྗེ་དཀར་པོའོ་  
རྣ་བ་ལ་ཧཱུཾ་ལས་ཞེ་སྡང་རྡོ་རྗེ་ནག་པོའོ། །སྣ་ལ་ཁཾ་ལས་སེར་སྣ་རྡོ་རྗེ་སེར་པོའོ། །ཁ་ལ་ཨཱ་ལས་འདོད་ཆགས་རྡོ་རྗེ་དམར་པོའོ། །ལུས་ལ་ཏྲཱཾ་ལས་ཕྲག་དོག་རྡོ་རྗེ་ལྗང་གུའོ། །སྐྱེ་མཆེད་ཐམས་ཅད་ལ་ཧཾ་ལས་དབང་ཕྱུག་རྡོ་རྗེ་དཀར་པོའོ། །སའི་ཁམས་ལ་ལཾ་ལས་ལྟུང་བྱེད་མ་  
  
།ཆུའི་ཁམས་ལ་མཱཾ་ལས་གསོད་བྱེད་མ་ནག་མོའོ། །མེའི་ཁམས་ལ་པཱཾ་ལས་འགུགས་བྱེད་མ་གསེར་ལྟར་སེར་པོའོ། །རླུང་གི་ཁམས་ལ་ཏཱཾ་ལས་པདྨ་གར་གྱི་དབང་ཕྱུག་མ་དམར་པོའོ། །ནམ་མཁའི་ཁམས་ལ་ཁཾ་ལས་པདྨའི་དྲ་བ་མ་དུ་བ་ལྟར་སྔོ་བ་སྟེ་  
དེ་དག་རང་རང་གི་དཀྱིལ་འཁོར་ལ་བཞུགས་ཤིང། ཞལ་གཅིག་པ་ལ་ཕྱག་བཞི་པ། །ཕྱག་གཡས་འཁོར་ལོ་རྡོ་རྗེ་དང། །པདྨ་རལ་གྲི་གྲི་གུག་དང། །པད་སྣོད་གཡོན་པ་དག་ལ་ནི། །ཁ་ཊཱཾ་ག་དང་ཟླ་བའོ། །པདྨའི་དྲ་བ་ཅན་ཉིད་ཀྱང། །ཞལ་གསུམ་པ་ལ་ཕྱག་དྲུག་  
པ༑ །འདི་ཡི་ཕྱག་ལ་པད་སྣོད་དང། །དེ་ནས་ཁ་ཊཱཾ་ག་ཞགས་པ། །ལྕགས་ཀྱུ་ཉིད་དང་ཚངས་པའི་མགོ་གྲི་གུག་དག་ནི་བསྒོམ་པར་བྱ། །དེ་ལྟར་ཕུང་པོ་དང་ཁམས་དང། སྐྱེ་མཆེད་དག་གི་རྣལ་འབྱོར་པ་ཐ་མལ་བའི་དབང་གིས་ཨོཾ་པྲ་ཀྲྀ་ཏི་པ་རི་ཤུདྡྷ་སརྦ་དྷརྨཱ་པྲ་ཀྲྀ་  
ཏི་པ་རི་ཤུདྡྷོཧཾ། ཞེས་བྱ་བས་རྣམ་པར་དག་པར་བྱའོ། །སྙིང་གའི་དཀྱིལ་འཁོར་མཁའ་དབུས་ནས། །ཉི་མའི་དཀྱིལ་འཁོར་བསྒོམ་པར་བྱ། །དེ་ལ་དེ་ཁོ་ན་ཡི་མཆོག་ཡེ་ཤེས་ལྔ་ཡི་རང་བཞིན་ཞི། །འོད་ཟེར་སྣ་ཚོགས་རང་བཞིན་མཆོག་ཀུན་ནས་རྣམ་  
འཕྲོ་བསམས་ནས་ནི། ཀུན་ནས་ཕྱོགས་ནི་བཞི་པོ་རུ། །གསང་སྔགས་རྗེས་སུ་དྲན་པར་བྱ། །ཕུར་བུ་བསྣམས་པའི་ཁྲོ་བོ་དག་ཕྱོགས་བཅུ་དག་ཏུ་སྤྲོ་བར་བྱ། །མཛུབ་མོ་མཐེ་བོར་སྦྱར་བྱས་ཏེ། །སེ་གོལ་ཕྱོགས་བཅུར་བརྡབ་པར་བྱ། །ཤར་དུ། ཨོཾ་སུམྦྷ་ནི་  
སུམྦྷ་ཧཱུཾ་ཧཱུཾ་ཕཊ། བྱང་དུ། ཨོཾ་གྲྀ་ཧྞ་གྲྀ་ཧྞ་ཧཱུཾ་ཧཱུཾ་ཕཊ། ནུབ་ཏུ། ཨོཾ་གྲྀ་ཧྞ་པ་ཡ་གྲྀ་ཧྞཱ་པ་ཡ་ཧཱུཾ་ཧཱུཾ་ཕཊ། ལྷོར། ཨོཾ་ཨཱ་ན་ཡ་ཧོ་བྷ་ག་བཱ་ན་བི་དྱཱ་རཱ་ཛ་ཧཱུཾ་ཧཱུཾ་ཕཊ། གསང་སྔགས་རྒྱལ་པོ་འདི་ཡིས་ནི། །བགེགས་རྣམས་ཀུན་གྱི་སྤྱི་བོ་ལ། །ལུགས་དང་ལུགས་ལས་བཟློག་པ་ཡིས། །ཁྲོ་  
བོའི་ཕུར་བུ་དགོད་པར་ནི། །ཨོཾ་གྷ་གྷ་གྷཱ་ཏ་ཡ་གྷཱ་ཏ་ཡ། སརྦ་བི་གྷྣཱཾ་ཧཱུཾ་ཧཱུཾ་ཕཊ། ཨོཾ་ཀཱི་ལ་ཡ་ཀཱི་ལ་ཡ་སརྦ་པཱ་པཾ་ཧཱུཾ་ཧཱུཾ་ཕཊ། ཧཱུཾ་ཧཱུཾ་ཧཱུཾ་བཛྲ་ཀཱི་ལ་བཛྲ་དྷ་ར་ཨཱ་ཛྙཱ་པ་ཡ་ཏི། སརྦ་དུཥྚཱཾ་བིགྷྣཱཾ་ཀཱ་ཡ་བཱ་ཀ་ཙིཏྟ་བཛྲ་ཀཱི་ལ་ཡ་ཧཱུཾ་ཕཊཱོ། །རྡོ་རྗེ་ཕུར་བུས་བརྡུང་ཞིང་ཁྲོ་བོ་ལ་བལྟས་ལ་བསྣུན་པ་  
  
༄༅། །ནི༑ ཨོཾ་བཛྲ་མུངྒ་ར་བཛྲ་ཀཱི་ལ་ཡ་ཨཱ་ཀོ་ཊ་ཡ་ཧཱུཾ་ཧཱུཾ་ཕཊཱོ། སྲིད་རྩེའི་ཕྱོགས་བཅུ་དག་ཏུ་ནི། །འོད་ཟེར་ཕྲེང་བས་བརྡུང་བྱས་ལ། །འོད་ཟེར་དེ་ལྟས་དེ་ལས་ནི། །ར་བ་དྲ་བ་དེ་བཞིན་དུ། །རྡོ་རྗེ་ས་གཞི་བླ་རེ་དང། །མདའ་ཡི་དྲ་བར་གནས་པར་བསམ། །དེ་ཡི་ཕྱི་རོལ་  
ཐག་རིང་པར། །རྡོ་རྗེ་མེ་ཡི་དྲ་བ་དགོད། ཨོཾ་མེ་དི་ནཱི་བཛྲཱི་བྷ་ཝ་བཛྲ་བནྡྷ་ཧཱུཾ། ཨོཾ་བཛྲ་པྲཱ་ཀཱ་ར་ཧཱུཾ་པཾ་ཧཱུཾ། ཨོཾ་བཛྲ་པཉྩ་ར་ཧཱུཾ་པཾ་ཧཱུཾ། ཨོཾ་བཛྲ་བི་ཏཱ་ན་ཧཱུཾ་ཁཾ་ཧཱུཾ། ཨོཾ་ཤ་ར་ཛཱ་ལ་ཏྲཱཾ་སཾ་ཏྲཱཾ། ཨོཾ་བཛྲ་ཛྭ་ལཱ་ན་ལཱ་ར་ཀ་ཧཱུཾ་ཧཱུཾ་ཧཱུཾ། མཁའ་དབྱིངས་གནས་ནི་ཡིད་འོང་བའི། །དཀྱིལ་འཁོར་མཆོག་  
དགའ་བལྟས་ནས་ནི། །དངོས་གྲུབ་པ་ནི་བསྐུལ་བྱས་ལ། །བྱིན་གྱིས་བརླབ་པ་དག་ཀྱང་བྱ། །སངས་རྒྱས་བྱང་ཆུབ་སེམས་དཔའ་དང། །ཀུན་ནས་ཁྲོ་བོ་ལྷ་མོ་དང། །བྱང་སེམས་བླ་མ་དམ་པ་དག་ཏིལ་གྱི་གང་བུ་བཞིན་བལྟས་ཤིང། །མཆོད་པའི་བདག་ཉིད་ཅན་ལྷ་  
མོ༑ །དགུ་པོ་བལྟས་ནས་མཆོད་པར་བྱ། །དེ་ནས་སྐྱབས་སུ་འགྲོ་བྱས་ལ། །སེམས་ཅན་ཀུན་གྱི་དོན་གྱི་ཕྱིར། །བདག་ཉིད་ཧེ་རུ་ཀར་བྱས་ནས། །སེམས་ཅན་དེ་དག་ཧེ་རུ་ཀའི། །གོ་འཕང་མཆོག་ལ་དགོད་པར་བྱ། །ཨོཾ་སྭ་བྷཱ་བ་ཤུདྡྷ་སརྦ་དྷརྨཱ་སྭ་བྷཱ་བ་ཤུདྡྷོཧཾ། ཞེས་  
ལན་གསུམ་བརྗོད་ཅིང། ཨོཾ་མུཿ་ཞེས་བྱ་བས་གཤེགས་སུ་གསོལ་བར་བྱའོ། །དེ་ནས་ཚངས་པའི་གནས་བཞི་ལ། །གོ་རིམས་བཞིན་དུ་གནས་པར་བྱ། །རྩེ་གཅིག་པ་ཡི་སེམས་ཀྱིས་ནི། །བསམ་གཏན་ཕ་རོལ་ཕྱིན་དམིགས་ཏེ། །ཆོས་རྣམས་དོན་གྱི་སྟོང་ཉིད་དུ། །ཕྱི་  
དང་ནང་ནི་བལྟ་བུས་ལ། །བྱང་ཆུབ་ཚོགས་དག་བསྒོམས་ནས་ནི། །སེམས་ཙམ་ཉིད་ལ་གནས་པར་བྱ། །རླུང་གི་དཀྱིལ་འཁོར་བལྟས་ནས་ནི། །ས་འོག་བར་དུ་བསམ་པ་ནི། །ཡི་གེ་ཡཾ་ལས་བྱུང་བ་ཡི། །གཞུ་ཡི་དབྱིབས་ཅན་ཁ་དོག་སྔོ། །རྒྱལ་མཚན་གྱིས་མཚན་དུ་བ་  
ཡི༑ །ཕྲེང་བས་དཀྲིགས་པ་བསམ་པར་བྱ། །དེ་སྟེང་ཡེ་གེ་རཾ་ལས་ནི། །མེ་ཡི་དཀྱིལ་འཁོར་ཟུར་གསུམ་མཆོག་ཁ་དོག་དམར་པོ་འབར་བ་ཡི། །ཕྲེང་བས་དཀྲིགས་པ་འབར་བའོ། །ཉི་མ་བྱེ་བ་ལྟ་བུ་ལ། །རྡོ་རྗེས་མཚན་པ་གཞན་བསམ་བྱ། །དེ་སྟེང་ཆུ་ཡི་དཀྱིལ་འཁོར་  
  
།ཡི་གེ་བཾ་བྱུང་དམ་པ་ནི། །ཁ་བ་དག་དང་འདྲ་བ་ཉིད། །ཟླུམ་ལ་འོད་ཟེར་གྱིས་བསྐོར་བའོ། །དེ་སྟེང་ཡི་གེ་ལཾ་བྱུང་སེར། །ས་ཡི་དཀྱིལ་འཁོར་ཟུར་བཞི་པ། །རྡོ་རྗེས་མཚན་པ་སེར་པོའོ། །འོད་ཟེར་ཚོགས་ཀྱིས་དཀྲིགས་པ་བསམ། །དེའི་སྟེང་རི་རབ་ཀྱི་མཆོག་ནི། །  
ཟུར་བཞི་རིན་ཆེན་རང་བཞིན་ཅན། །རྩེ་མོ་བརྒྱད་ཀྱིས་ཉེར་མཛེས་ཤིང། །ཡི་གེ་སུཾ་བྱུང་ཡིད་འོང་བ། །གཟི་མཆོག་དམ་པའི་དམ་པ་བསྒོམ། །དེའི་སྟེང་དུ་འདབ་མ་སྣ་ཚོགས་པའི་པདྨ་ལ་གནས་པའི་ཡི་གེ་ཧཱུཾ་ལས་བྱུང་པའི་སྣ་ཚོགས་རྡོ་རྗེ་རྩེ་གསུམ་པ་དང། དེའི་  
སྟེང་དུ་ཡི་གེ་པཾ་ཡོངས་སུ་གྱུར་པའི་སྣ་ཚོགས་པདྨ་འདབ་མ་བརྒྱད་པ་དང། དེའི་དབུས་སུ་ཉི་མ་ལ་གནས་པའི་ཡི་གེ་ཧཱུཾ་ལས་བྱུང་བའི་རྡོ་རྗེ་རྩེ་ལྔ་པ་རྡོ་རྗེ་སེམས་དཔའི་རང་བཞིན་ཅན། །འོད་ཟེར་སྣ་ཚོགས་འཕྲོ་བ་བསམ་པར་བྱའོ། །དེའི་དབུས་སུ་དཔལ་ཧེ་རུ་ཀ་ཉི་མའི་  
དབུས་ན་གནས་པ། ཕྱི་རོལ་དུར་ཁྲོད་གཏུམ་དྲག་སོགས། །རྡོ་རྗེ་དྲ་བའི་ནང་དག་ཏུ། །ཕྱོགས་ཀྱི་གཡོན་སྐོར་ཀུན་དག་དང། །དབང་ལྡན་ལ་སོགས་ཕྱོགས་མཚམས་ལ། །བཞི་བཞི་དག་ནི་རབ་སྦྱར་བྱ། །གཏུམ་དྲག་དང་ནི་ཚང་ཚིང་དང། །འབར་བས་ཁྱབ་པ་ཀེང་  
རུས་ཅན། །འཇིགས་རུང་དག་ནི་ཤར་ཕྱོགས་ཀྱི། །གཡོན་སྐོར་དུ་ནི་ཡང་དག་གནས། །དབང་ལྡན་ལ་ནི་ཧ་ཧར་དགོད། །མེ་ཡི་མཚམས་སུ་དཔལ་འཛིན་ཏེ། །བདེན་བྲལ་ལ་ནི་མུན་ཆེན་དང། །རླུང་ལ་ཅ་ཅོ་སྒྲོགས་པའོ། །གཡོན་དུ་ཤིརྵ་ཨ་ཤྭ་དྠ། །ཆུ་ཤིང་དང་ནི་ཨ་མ་བའོ།།  
པ་ཊ་དང་ནི་ཀ་རཉྫ། །ལ་ཏཱ་པ་ར་ཨ་རྫུ་ན། །དབང་པོ་དང་ནི་ནོར་སྦྱིན་དང། །ཆུ་དང་གནོད་སྦྱིན་བདག་པོ་དང། །དབང་ལྡན་དེ་ནས་བྱིན་ཟ་དང། །སྲིན་པོའི་དབང་པོ་རླུང་གི་བདག་གནས་འཇོག་དང་ནི་འཇོག་པོ་དང། །ཀརྐོ་ཊ་དང་པདྨ་ཉིད། །པད་ཆེན་ཧུ་ལུ་ཧུ་ལུ་དང། །རིགས་  
ལྡན་དང་ནི་དུང་སྐྱོང་ངོ། །ག་རྫི་ཏ་དང་གུར་ནི་ཏ། །འཁྱིལ་བ་དང་ནི་མཐུག་ཉིད་དང། །འགེངས་བྱེད་དེ་བཞིན་ཆར་ཆེན་དང། །དྲག་པོའི་སྤྲིན་དག་འདི་དག་གོ། །བཅོམ་ལྡན་འདས་ནི་ཞལ་བཞི་པ། །གནག་དང་ལྗང་དང་དམར་དང་སེར། །སྤྱན་གསུམ་ཕྱག་ནི་བཅུ་གཉིས་པ། །  
  
༄༅། །གཡས་བརྐྱང་པ་ཡིས་ཡང་དག་བཞུགས། །ན་བཟའ་དཀར་པོ་ཡོངས་སུ་འཆང། །དྲི་མཆོག་དག་གིས་ལེགས་པར་བྱུགས། །འཇིགས་བྱེད་དང་ནི་དུས་མཚན་གྱི། །ནུ་མ་དང་ནི་མགོ་གནོན་པའོ། །སྟག་གི་པགས་པ་བསྣམས་པ་སྟེ། །ཐུགས་རྗེ་རོ་ཡིས་  
རྣམ་པར་བསྒྱིངས། །རྡོ་རྗེ་ཕག་མོས་ཀུན་ནས་འཁྱུད། །འཁྱུད་པ་དག་གི་ཕྱག་གཉིས་ཀྱིས། །རྡོ་རྗེ་རྩེ་མོ་དགུ་པ་དང། །རྡོ་རྗེ་དྲིལ་བུ་བསྣམས་པའོ། །ཕྱག་གཞན་གཉིས་ནི་གླང་པོའི་པགས་པ་འཛིན་ཅིང་ཕྱག་གསུམ་པ་ཌ་མ་རུ་དང། བཞི་པ་ལ་དགྲ་སྟ་དང། ལྔ་པ་ལ་གྲི་གུག་  
དང༑ །དྲུག་པ་ལ་མདུང་རྩེ་གསུམ་པའོ། །གཡོན་གྱི་ཕྱག་གསུམ་པ་ལ་ཁ་ཊཱཾ་ག་སྟེ་རྡོ་རྗེ་རྩེ་ལྔ་པ་ཁ་གྱེས་པ་དང། རྡོ་རྗེ་དྲིལ་བུ་དང། སྣ་ཚོགས་པདྨའི་བ་དན་འཕྱང་བ་དབུས་སུ་སྣ་ཚོགས་རྡོ་རྗེས་མཚན་པ་འོག་རྡོ་རྗེ་རྩེ་གཅིག་པ་ཅན་དང། བཞི་པ་ལ་ཁྲག་གིས་བཀང་  
བའི་ཐོད་པ་དང། ལྔ་པ་ལ་རྡོ་རྗེ་ཞགས་པ་དང། དྲུག་པ་ལ་ཚངས་པའི་མགོ་བོའོ། །ཐོད་པའི་འཕྲེང་པའི་ཐོད་ཅན་ཟླ་བ་ཕྱེད་པ་འཇོག་པ། སྣ་ཚོགས་རྡོ་རྗེས་གནོན་པའི་ཅོད་པན་ཅན། འཇིགས་སུ་རུང་བ་མཆེ་བ་གཙིགས་པ་སྒེག་པ་ལ་སོགས་པའི་རོའི་ཉམས་དང་  
ལྡན་པ༑ མིའི་མགོ་བོ་རློན་པའི་ཕྲེང་བ་འཆང་བ་རལ་པ་དང་ཅོད་པན་གྱིས་བརྒྱན་པ། མགུལ་རྒྱན་དང། གདུ་བུ་དང། རྣ་ཆ་དང། སྤྱི་གཙུག་ནོར་བུས་བརྒྱན་པ། ཚངས་པའི་སྐུད་པ་དང། ཐལ་བ་ཞེས་བྱ་བ་ཕྱག་རྒྱ་དྲུག་གི་མཚན་ཉིད་ནི་ཕ་རོལ་ཏུ་ཕྱིན་པ་དྲུག་  
རྣམ་པར་དག་པ་ཉིད་ཡིན་པའི་ཕྱིར་ཕྱག་རྒྱ་དྲུག་གིས་རྒྱས་བཏབ་པའོ། །དེའི་སྤྱན་སྔར་བཅོམ་ལྡན་འདས་མ་སྐུ་མདོག་དམར་པོ་ཕྱག་གཉིས་པ། ཞལ་གཅིག་པ། སྤྱན་གསུམ་པ། སྐྲ་གྲོལ་བ། གཅེར་བུ་ཐོད་པའི་དུམ་བུས་བརྒྱན་པའི་སྐ་རགས་ཅན། འཁྱུད་  
པའི་ཕྱག་གཡོན་ན་ཐོད་པ་གདུག་པའི་ཁྲག་གིས་བཀར་བསྣམས་པ། གཡས་པའི་སྡིགས་མཛུབ་ཀྱིས་ཀྱིས་ཕྱོགས་ཐམས་ཅད་ཀྱི་བགེགས་བསྡིགས་པར་མཛད་ཅིང་གྲི་གུག་བསྣམས་པ། བསྐལ་པའི་མེ་ལྟ་བུའི་གཟི་བརྗིད་དྲག་པོ། ཞལ་ནས་ཁྲག་འཛག་པ། བྱིན་པ་  
  
བདེ་བ་ཆེན་པོ་སྩོལ་བའི་བདག་ཉིད་ཅན་ནོ། །ཤར་གྱི་འདབ་མར་མཁའ་འགྲོ་མ། །དེ་བཞིན་བྱང་དུ་ལཱ་མ་སྟེ། །ནུབ་ལ་ཁཎྜ་རོ་ཧཱི་དང། །དེ་བཞིན་ལྷོར་ནི་གཟུགས་ཅན་མ། །སྔོ་དང་ལྗང་དང་དམར་པོ་དང། །བཞི་པ་ཉིད་ནི་སེར་པོའོ། །སྤྱན་གསུམ་  
རྣམ་འགྱུར་དྲག་པོ་སྟེ། །སྐྲ་གྲོལ་བ་དང་གཅེར་བུའོ། །རྒྱན་རྣམས་ཀུན་གྱིས་ཡང་དག་བརྒྱན། །ཕྱག་རྒྱ་ལྔ་ཡིས་རྒྱས་བཏབ་པ། །མཁའ་འགྲོ་མ་སོགས་ཁ་ཊཱཾ་ག། །ཐོད་པ་ཤ་དང་བཅས་པ་འཆང། །གཡས་ཀྱི་དུས་ནི་ཐམས་ཅད་ཚེ། །གྲི་གུག་མཚོན་ཆ་བསྣུན་པར་བརྩོན། །ཕྱོགས་  
མཚམས་བུམ་པའི་སྟེང་དག་ཏུ། །བྱང་ཆུབ་སེམས་བཀང་པད་སྣོད་གཞག་དང་པོ་ཐུགས་ཀྱི་འཁོར་ལོ་རྩིབས་བརྒྱད་པ་སྔོན་པོ། དེའི་ཤར་གྱི་རྩིབས་སུ་པུལླཱི་ར་མཱ་ལ་ཡར་ཐོད་པའི་དུམ་བུ་དང་རབ་ཏུ་གཏུམ་མོའོ། །བྱང་ཛཱ་ལན་དྷ་རར་ཀེང་རུས་ཆེན་པོ་དང་གཏུམ་པའི་མིག་ཅན་  
ནོ༑ །ནུབ་ཨཽ་ཌྱ་ན་ལ་ཀེང་རུས་དང་འོད་ལྡན་ནོ། །ལྷོར་ཨར་བུ་དར་མཆེ་བ་རྣམས་པར་གཅིགས་[*GTZIGS?]པ་དང་སྣ་ཆེན་མའོ། །མེའི་མཚམས་གཽ་དཱ་བ་རཱིར་ཆང་དགྲ་དང་བརྟན་མའི་བློ་ཅན་མའོ། །བདེན་བྲལ་གྱི་མཚམས་རཱ་མེ་ཤྭ་རཱིར་འོད་དཔག་མེད་དང་མི་ཐུང་མའོ། །རླུང་གི་མཚམས་  
དེ་བའི་ཀོ་ཊཱིར་རྡོ་རྗེའི་འོད་དང། ལང་ཀའི་དབང་ཕྱུག་མའོ། །དབང་ལྡན་གྱི་མཚམས་སུ་མཱ་ལ་བར་རྡོ་རྗེའི་སྐུ་དང་ཤིང་གྲིབ་མ་སྟེ་དེ་ལྟར་ཐུགས་ཀྱི་འཁོར་ལོའོ། །གཉིས་པ་གསུང་གི་འཁོར་ལོ་ནི་དམར་པོ། དེའི་ཤར་གྱི་རྩིབས་ཀཱ་མ་རཱུ་པར་མྱུ་གུ་ཅན་དང་ས་སྲུང་མའོ། །བྱང་ཨོ་ཊེར་  
རྡོ་རྗེ་རལ་པ་ཅན་དང་འཇིགས་བྱེད་ཆེན་མོའོ། །ནུབ་ཏྲི་ཤ་ཀུ་ནེར་དཔའ་བོ་ཆེན་པོ་དང་རླུང་གི་ཤུགས་ཅན་མའོ། །ལྷོ་ཀོ་ས་ལར་རྡོ་རྗེ་ཧཱུཾ་མཛད་དང་ཆང་འཐུང་མའོ། །མེའི་མཚམས་ཀ་ལིང་གར་རབ་རུ་བཟང་པོ་དང་ལྷ་མོ་སྔོ་བསངས་མའོ། །བདེན་བྲལ་ལམ་པ་ཀར་རྡོ་རྗེ་  
བཟང་པོ་དང་ཤིན་ཏུ་བཟང་མོའོ། །རླུང་གི་མཚམས་ཀཱཉྩིར་འཇིགས་བྱེད་ཆེན་པོ་དང་རྟ་རྣ་མའོ། །དབང་ལྡན་གྱི་མཚམས་ཧི་མ་ལ་ཡར་མིག་མི་བཟང་དང་བྱ་གདོང་མ་སྟེ་དེ་ལྟར་གསུང་གི་འཁོར་ལོའོ། གསུམ་པ་སྐུའི་འཁོར་ལོ་དཀར་པོའོ། །དེའི་ཤར་གྱི་རྩིབས་སུ་པྲེ་ཏ་པུ་རིར་སྟོབས་  
  
༄༅། །པོ་ཆེ་དང་འཁོར་ལོའི་ཤུགས་ཅན་མའོ། །བྱང་གྲྀ་ཧ་དེ་བ་ཏཱར་རིན་ཆེན་རྡོ་རྗེ་དང་དུམ་སྐྱེས་མའོ། །ནུབ་སོ་རཱཥྚར་རྟ་མགྲིན་དང་ཆང་འཚོང་མའོ། །ལྷོ་གསེར་གྱི་གླིང་དུ་ནམ་མཁའི་སྙིང་པོ་དང་འཁོར་ལོའི་གོ་ཆའོ། །མེའི་མཚམས་ན་ག་རར་དཔལ་ཧེ་རུ་  
ཀ་དང་ཤིན་ཏུ་དཔའ་མོའོ། །བདེན་བྲལ་གྱི་མཚམས་སིན་དཧུར་པདྨ་གར་གྱི་དབང་ཕྱུག་དང་སྟོབས་ཆེན་མོའོ། །རླུང་གི་མཚམས་མ་རུར་རྣམ་པར་སྣང་མཛད་དང་འཁོར་ལོས་སྒྱུར་མའོ། །དབང་ལྡན་གྱི་མཚམས་སུ་ཀུ་ལུ་ཏར་རྡོ་རྗེ་སེམས་དཔའ་དང་བརྩོན་འགྲུས་ཆེན་  
མོ་སྟེ༑ དེ་ལྟར་ན་སྐུའི་འཁོར་ལོའོ། །དཔའ་བོ་ཐམས་ཅད་ཕྱག་བཞི་པ། །ཞལ་གཅིག་པ་རལ་པ་དང་ཅོད་པན་གྱིས་བརྒྱན་པ། །ཐམས་ཅད་ཕྱག་རྒྱ་ལྔ་འཆང་ཞིང། །སྤྱན་གསུམ་སྐེ་རགས་དག་གིས་བརྒྱན། །སྐུ་གསུང་ཐུགས་ཀྱི་དབྱེ་བ་ཡིས། །ཁ་དོག་  
གསུམ་དུ་རྣམ་པར་གནས། །འཁྱུད་པའི་ཕྱག་གཉིས་ཀྱིས་རྡོ་རྗེ་དང་དྲིལ་བུ་བསྣམས་པ། གཡས་ན་ཌ་མ་རུ། གཡོན་ན་ཁ་ཊཱཾ་ག་དང་ཀ་པཱ་ལ་ཤས་བཀང་བ་བསྣམས་ཤིང་རོལ་གནས་པའོ། །ལྷ་མོ་སྐུ་མདོག་དག་པ་ཞལ་གཅིག་པ་ཕྱག་གཉིས་པ། འདོད་ཆགས་ཆེན་པོའི་རྗེས་  
ཆགས་པ། །སྐྲ་གྲོལ་བས་ནི་རྣམ་པར་བརྒྱན། །སྤྱན་གསུམ་དྲག་པོའི་གཟུགས་ཅན་མ། །གཞན་ཡང་ནམ་མཁའི་གོས་ཅན་ཏེ། །མགུལ་རྒྱན་གཙུག་གི་ནོར་བུ་དང། །དཔུང་རྒྱན་རྣ་ཆ་ཚངས་སྐུད་ཅན། །མགོ་བོའི་ཕྲེང་བས་མགྲིན་པ་བརྒྱན། །རྗེ་དར་གཡེར་ཀའི་སྒྲ་ཅན་  
ནོ༑ །སངས་རྒྱས་ཀྱིས་བརྒྱན་པ་ཐོད་པའི་ཅོད་པན་འཆང་པ། འཁྱུད་པ་ཡིས་ནི་ཐོད་པ་དང་གདུག་པའི་སྡིགས་མཛུབ་གྲི་གུག་ཅན། ཤར་དང་བྱང་དང་ནུབ་དང་ལྷོའི་སྒོ་རྣམས་དག་ལ་ཁྭ་གདོང་ཅན་མ་དང། འུག་པའི་གདོང་ཅན་མ་དང། ཁྱིའི་གདོང་ཅན་མ་དང། ཕག་  
གི་གདོང་ཅན་མའོ། །མེའི་མཚམས་དང་བདེན་བྲལ་གྱི་མཚམས་དང་རླུང་གི་མཚམས་དང་དབང་ལྡན་གྱི་མཚམས་དག་ལ་གཤིན་རྗེའི་འགྲམ་པ་ཅན་དང། གཤིན་རྗེ་ཕོ་ཉ་མོ་དང། གཤིན་རྗེ་མཆེ་བ་ཅན་དང། གཤིན་རྗེ་འཇོམས་མའོ། །ཁྭའི་གདོང་ཅན་མ་ལ་སོགས་པ་ནི་  
  
།འོན་ཀྱང་རོ་ལ་བཞུགས་པ། དཔལ་ཧེ་རུ་ཀ་ལ་སོགས་པ་དང་འདྲ་བར་གཡས་བརྐྱང་བས་བཞུགས་པའོ། །དེ་བཞིན་དུ་ཕྱོགས་མཚམས་ཀྱི་ལྷ་མོའི་གཟུགས་གཉིས་པ་ཡིད་འཕྲོག་པའོ། །དཔའ་བོ་དང་དཔའ་མོ་ཐམས་ཅད་སྣ་ཚོགས་  
པདྨ་དང་ཉི་མའི་དབུས་སུ་ཆུད་པ་དཔའ་བོ་དང་དཔའ་མོ་ཐམས་ཅད་ཀྱི་དཔྲལ་བར་རྡོ་རྗེ་ཕྲེང་བ་ཅན་ནོ། །རྩ་བའི་སྒོ་ལོགས་གཉིས་སུ་གཟུངས་ཀྱི་སྣམ་བུར་ཤེས་པར་བྱ་སྟེ། པི་ཝང་མ་དང། གླིང་བུ་མ་དང། རྫ་རྔ་མ་དང། མུ་ཀུ་ཌ་དང། བཞད་མ་དང། སྒེག་མ་དང། གླུ་མ་  
དང༑ གར་མ་དང། མེ་ཏོག་མ་དང། སྤོས་མ་དང། མར་མེ་མ་དང། དྲི་མ་དང། མེ་ལོང་མ་དང། རོ་མ་དང། རེག་བྱ་མ་དང། ཆོས་མའོ། །པི་ཝང་མ་ནི་སྔོན་པོའོ། །སྒེག་མ་དང་གླིང་བུ་མ་དང་གླུ་མ་ནི་སྐྱ་རེངས་སེར་པོའི་མདོག་ཅན་ནོ། །གར་མ་དང་རྫ་རྣ་མ་ནི་  
ལྗང་གུའོ། །མུ་ཀུ་ཌ་དང་བཞད་མ་ནི་སྐྱ་རེངས་དཀར་པོའི་མདོག་ཅན་ནོ། །པི་ཝང་མ་ལ་སོགས་པ་ལྷ་མོ་རྣམས་ཀྱི་ཕྱག་ལ་ནི་པི་ཝང་ལ་སོགས་པ་དགོད་པར་བྱ་ཞིང། དེ་ལས་གཞན་པ་དག་ལ་ནི་རྡོ་རྗེ་དྲིལ་བུ་དང། ཁ་ཊཱཾ་ག་དང། པདྨའི་སྣོད་ངོ། །འདི་རྣམས་ཀྱིས་  
རྡོ་རྗེ་དཀུར་བཅངས་པའོ། །སྒེག་མོ་དང་གླུ་མན་ནི་ཀན་སི་ཀ་དང་བཅས་པའོ། །གར་མ་ནི་པདྨ་དང་བཅས་པས་བསྐོར་བའོ། །དེ་དག་ཐམས་ཅད་ཕྱག་བཞི་པའོ། །བདུག་པ་མ་ནི་དུ་བ་མི་མདོག་ཅན་ནོ། །མེ་ཏོག་མ་ནི་དཀར་པའོ། །མར་མེ་མ་ནི་མར་མེའི་རྩེ་མོ་ལྟ་  
བུའོ༑ །དྲི་མ་ནི་དམར་པོའོ། །མ་ལོང་མ་ནི་དཀར་པོའོ། །རོ་མ་ནི་དམར་པོའོ། །རེག་བྱ་མ་ནི་ལྗང་གུའོ། །ཆོས་མ་ཞེས་བྱ་བ་ནི་དཀར་པོ་སྟེ་བདག་ཉིད་འདུད་པའི་སྦྱོར་བས་ཤེས་པར་བྱའོ། །དེ་དག་ནི་ཕྱག་ལ་མེ་ལོང་དང་དེ་རྣམས་ལ་པདྨའི་སྣོད་ཀྱིས་མཚན་པའོ། །སྐུ་ཡི་  
འཁོར་ལོ་རླུང་དག་གིས། །དཀྱིལ་འཁོར་ལ་ནི་གནས་པར་བསྒོམ། མཁས་པས་གསུང་གི་འཁོར་ལོ་ནི། །ཆུ་ལ་གནས་པ་བསྒོམ་པར་བྱའོ། །ཐུགས་ཀྱི་འཁོར་ལོ་མེ་དག་གི་དཀྱིལ་འཁོར་ལ་ནི་བདེ་ཆེན་པོ། །དབང་ཆེན་དཀྱིལ་འཁོར་ལ་གནས་པ། །དམ་ཚིག་དཀྱིལ་འཁོར་  
  
༄༅། །བླ་མེད་པའོ། །དེ་བསྒོམ་གཉིས་པ་བསྒོམ་པ་ནི། །འཁོར་ལོ་པདྨ་རྡོར་ཕྲེང་བས། །འཁོར་ལོ་གསུམ་ལ་ཡོངས་སུ་བསྐོར་བ། །ཡེ་ཤེས་འཁོར་ལོ་བསྒོམ་པར་བྱ། །རིན་ཕྲེང་དེ་བཞིན་པདྨ་སྟེ། །རིན་ཕྲེང་དང་པོ་འོད་གསལ་བ། །སྣ་ཚོགས་རྡོ་རྗེའི་ཕྲེང་བསྐོར་  
བའི། །དམ་ཚིག་འཁོར་ལོ་བྲི་བར་བྱ། །ཕྱི་རོལ་དཀྱིལ་འཁོར་རིགས་ལྔ་ཡི། །རོ་རྣམས་ཀྱིས་ནི་བསྐོར་བར་བྱ། །སྙིང་གར་དཀྱིལ་འཁོར་བཞི་དབུས་སུ། །དེ་མདོག་ཕྱག་མཚན་བལྟས་ནས་ནི། །དེ་ཉིད་ནི་ཐུགས་ཀ་རུ། །ཟླ་བ་རྡོ་རྗེའི་སྟེང་ས་བོན། །ཡེ་ཤེས་དམ་ཚིག་  
བསྒོམ་པ་ནི། །བསྙེན་པའི་སྦྱོར་བར་རབ་ཏུ་བརྟག་སྐད་ཅིག་སྐུ་ཡི་རྣལ་འབྱོར་གྱིས། །སྐད་ཅིག་ཕྱག་རྒྱའི་རྣམ་པར་རིག་ཀུན་ནས་སྐུ་ནི་སྐད་ཅིག་སྟེ། །སྐད་ཅིག་གིས་ནི་གསང་སྔགས་འདོན། །སྐུ་གསུང་ཐུགས་ཀྱི་དབྱེ་བ་དང། །ཡི་གེ་གསུམ་གྱི་རང་བཞིན་གྱིས། །མཐོ་  
རིས་ས་བླ་ས་འོག་དག་སྐད་ཅིག་གིས་ནི་སྐུ་གཅིག་གྱུར། །པུ་ཛཱ་ཨོ་ཨ་གོ་རཱ་དེ་མཱ། ཀཱ་ཨོ་ཏྲི་ཀོ་ཀ་ལ་ཀཱ་ཧི། ཕེ་གྲྀསཽ་སུ། ན་སི་མ་ཀུ། པུ་ལླཱི་ར་མཱ་ལ་ཡ་སྟེ་མགོ་བོ་ལ་རབ་ཏུ་གཏུམ་མའོ། །ཛཱ་ལན་དྷ་ར་སྟེ་སྤྱི་གཙུག་ཏུ་གཏུམ་པའི་མིག་ཅན་མའོ། །ཨཽ་ཌྱ་ན་ཏེ་རྣ་བ་གཡས་  
པ་ལ་ནི་འོད་ལྡན་མའོ། །ཨར་བུ་ད་སྟེ་སྤྱི་བོའི་རྒྱབ་ཏུ་སྣ་ཆེན་མའོ། །གནས་ཏེ་ས་རབ་ཏུ་དགའ་བའོ། །གོ་དཱ་བ་རཱི་སྟེ་རྣ་བ་གཡོན་པ་ལ་བརྟན་པའི་བློ་ཅན་མའོ། །རཱ་མེ་ཤྭ་རཱི་སྟེ་སྨིན་མའི་དབུས་ལ་ནི་མི་ཐུང་མའོ། །དེ་བའི་ཀོ་ཊཱི་སྟེ་མིག་ལ་ནི་ལང་ཀའི་དབང་ཕྱུག་མའོ། །མཱ་ལ་བ་སྟེ་  
ཕྲག་པ་གཉིས་ལ་ཤིང་གྲིབ་མའོ། །ཉེ་བའི་གནས་ཏེ་དེ་བཞིན་དུས་དྲི་མ་མེད་པ་ཐུགས་ཀྱི་འཁོར་ལོ་སྟེ་མཁའ་སྤྱོད་དོ། །ཀཱ་མ་རཱུ་པ་སྟེ་མཆན་ཁུང་དག་ལ་ནི་ཨེར་བ་ཏིའོ། །ཨོ་ཊེ་སྟེ་ནུ་མ་གཉིས་ལ་ནི་མི་ཐུང་མའོ། །ཞིང་སྟེ་འོད་བྱེད་པར་ཤེས་པར་བྱའོ། །ཏྲི་ཤ་ཀུ་ནི་སྟེ་ལྟེ་བ་ལ་  
ནི་རླུང་གི་ཤུགས་ཅན་མའོ། །ཀོ་ས་ལ་སྟེ་སྣའི་རྩེ་མོ་ལ་ནི་ཆང་འཐུང་མའོ། །ཉེ་བའི་ཞིང་སྟེ་འོད་འཕྲོ་བ་ཅན་ནོ། །ཀ་ལིང་ག་སྟེ་ཁ་ལ་ནི་ལྷ་མོ་སྔོ་བསངས་མའོ། །ལམ་པ་ཀ་སྟེ་མགྲིན་པ་ལ་ནི་ཤིན་ཏུ་བཟང་མོའོ། །ཚན་དོ་ཧ་སྟེ་ཤིང་ཏུ་སྦྱངས་དཀའ་བ་ཉིད་དོ། །ཀཱཉྩི་ཀ་སྟེ་སྙིང་ག་ལ་ནི་  
  
།ཧི་མ་ལ་ཡ་སྟེ་མདོམས་ལ་ནི་བྱའི་གདོང་ཅན་མའོ། །ཉེ་བའི་ཚན་དོ་ཧ་སྟེ་མངོན་དུ་གྱུར་པའོ། །གསུང་གི་འཁོར་ལོ་སྟེ་ས་ལ་སྤྱོད་པའོ། །པྲེ་ཏ་པུ་རི་སྟེ་མཚན་མ་ལ་ནི་འཁོར་ལོའི་ཤུགས་ཅན་མའོ། །གྲྀ་ཧ་དེ་བ་སྟེ་བཤང་བའི་ལམ་ལ་ནི་དུམ་སྐྱེས་མའོ། །འདུས་པ་  
ཅན་ཏེ་རིང་དུ་སོང་པའོ། །སཽ་རཱཥྚ་སྟེ་བརླ་གཉིས་ལ་ནི་ཆང་འཚོད་མའོ། །སུ་བརྞ་དའྭི་པ་སྟེ་བྱིན་པ་གཉིས་ལ་ནི་འཁོར་ལོའི་གོ་ཆ་མའོ། །ཉེ་བའི་འདུས་པ་ཅན་ཏེ་མི་གཡོ་བའོ། །ན་ག་ར་སྟེ་སེར་མོ་རྣམས་ལ་ནི་ཤིན་ཏུ་དཔའ་མོའོ། །སིན་དཧུ་སྟེ་རྐང་པའི་བོལ་ལ་ནི་སྟོབས་ཆེན་མའོ། །དུར་  
ཁྲོད་དེ་ལེགས་པའི་བློ་གྲོས་ཉིད་དོ། །མ་རུ་སྟེ་མཐེ་བོ་དག་ལ་ནི་འཁོར་ལོས་སྒྱུར་མའོ། །ཀུ་ལུ་ཏཱ་སྟེ་པུས་མོ་གཉིས་ལ་ནི་བརྩོན་འགྲུས་ཆེན་མོའོ། །ཉེ་བའི་དུར་ཁྲོད་དེ་ཆོས་ཀྱི་སྤྲིན་ནོ། །སྐུའི་འཁོར་ལོ་སྟེ་ས་འོག་ན་གནས་པའོ། །སའི་ཁམས་ནི་ལྟུང་བྱེད་མའོ། །ཆུའི་ཁམས་ནི་གསོད་  
བྱེད་མའོ། །མེའི་ཁམས་ནི་འགུགས་བྱེད་མའོ། །རླུང་གི་ཁམས་ནི་གར་གྱི་དབང་ཕྱུག་མའོ། །ནམ་མཁའི་ཁམས་ནི་པདྨའི་དྲ་བ་ཅན་ནོ། །ཉེ་བའི་བསྙེན་པའི་སྦྱོར་བ་ཡིས། །མཁའ་འགྲོ་མ་ཚོགས་དཀྱིལ་འཁོར་རོ། །སེན་མོ་དང་སོ་དག་ནི་ཐོད་པའི་དུམ་བུ་ཅན་ནོ། །སྐྲ་དང་སྤུ་དག་ནི་ཀེང་  
རུས་ཆེན་པོའོ། །པགས་པ་དང་དྲི་མ་དག་ནི་ཀེང་རུས་སོ། །ཤ་ནི་མཆེ་བ་རྣམས་པར་གཙིགས་པའོ། །རྩ་རྒྱུས་ནི་ཆང་དགྲའོ། །རུས་པ་ནི་འོད་དཔག་ཏུ་མེ་པའོ། །མཁལ་མ་ནི་རྡོ་རྗེའི་འོད་དོ། །སྙིང་ལ་ནི་རྡོ་རྗེ་སྐུའོ། །མིག་ནི་མྱུ་གུ་ཅན་ནོ། །མཁྲིས་པ་ནི་རྡོ་རྗེ་རལ་པ་ཅན་ནོ། །གློ་བ་ནི་ཤིན་ཏུ་  
དཔའ་བོའོ། །རྒྱུ་མ་ལ་ནི་རྡོ་རྗེ་ཧཱུཾ་མཛད་དོ། །གཉི་མ་ནི་རབ་ཏུ་བཟང་པོའོ། །གྲོད་པ་ནི་རྡོ་རྗེ་བཟང་པོའོ། །བཤང་བ་ནི་འཇིགས་བྱེད་ཆེན་པོའོ། །མཚམས་པར་ནི་མིག་མི་བཟང་ངོ། །བད་ཀན་ནི་སྟོབས་པོ་ཆེའོ། །རྣག་ནི་རིན་ཆེན་རྡོ་རྗེའོ། །ཁྲག་ནི་རྟ་མགྲིན་ནོ། །རྡུལ་ནི་ནམ་མཁའི་  
སྙིང་པོའོ། །ཚིལ་ནི་ཧེ་རུ་ཀའོ། །མཆི་མ་ནི་པདྨ་གར་གྱི་དབང་ཕྱུག་གོ། །མཆིལ་མ་ནི་རྣམ་པར་སྣང་མཛད་དོ། །སྣབས་ནི་རྡོ་རྗེ་སེམས་དཔའོ། །གཟུགས་ཀྱི་ཕུང་པོ་ནི་རྣམ་པར་སྣང་མཛད་དོ། །ཚོར་བ་ནི་རྡོ་རྗེ་ཉི་མའོ། །འདུ་ཤེས་ནི་པདྨ་གར་གྱི་དབང་ཕྱུག་གོ། ། །འདུ་བྱེད་ནི་རྡོ་རྗེ་རྒྱལ་  
  
༄༅། །པོའོ༑ །རྣམ་པར་ཤེས་པ་ནི་རྡོ་རྗེ་སེམས་དཔའོ། །དེ་བཞིན་གཤེགས་པ་ཐམས་ཅད་ཉིད་ནི་དཔལ་རྡོ་རྗེ་ཧེ་རུ་ཀའོ། །མིག་ནི་གཏི་མུག་རྡོ་རྗེའོ། །སྣ་བ་ནི་སྡང་རྡོ་རྗེའོ། །སྣ་ནི་སེར་སྣ་རྡོ་རྗེའོ། །ཁ་ནི་འདོད་ཆགས་རྡོ་རྗེའོ། །རེག་བྱ་ནི་ཕྲག་དོག་རྡོ་རྗེའོ། །སྐྱེ་མཆེད་ཐམས་  
ཅད་པ་ནི་དབང་ཕྱུག་རྡོ་རྗེའོ། །ཐུགས་ལ་མི་བསྐྱོད་པའོ། །གསུང་ལ་འོད་དཔག་ཏུ་མེད་པའོ། །སྐུ་ལ་རྡོ་རྗེ་རྣམ་པར་སྣང་མཛད་དོ། །དཔའ་བོ་དགོད་པའི་སྦྱོར་བ་ཡིས། །སྒྲུབ་པ་དག་ཀྱང་ཡང་དག་བརྩམ། །ཨོཾ་སརྦ་བའི་ར་ཡོ་གི་ནཱི་ཀཱ་ཡ་བཱ་ཀ་ཙིཏྟ་བཛྲ་སྭ་བྷཱ་བ་ཨཱཏྨ་ཀོཧཾ། ཨོཾ་བཛྲ་ཤུདྡྷ་  
སརྦ་དྷརྨཱ་བཛྲ་ཤུདྡྷོཧཾ། རང་སྙིང་ལྕགས་ཀྱུའི་སྦྱོར་བ་ཡིས། །ཡེ་ཤེས་འཁོར་ལོ་དགུག་པར་བྱ། །གཅིག་ཏུ་གྱུར་པའི་རང་བཞིན་གྱིས། །དེ་ནས་ཆོག་གཉིས་དགོད་བྱ། །སྙིང་གར་ཨོཾ་ཧ་རྡོ་རྗེ་སེམས་དཔའ་དཀར་པོའོ། །མགོ་བོ་ལ་ན་མ་ཧི་རྣམ་པར་སྣང་མཛད་སེར་པོའོ། །སྤྱི་གཙུག་  
ལ་སཱ་ཧཱ་ཧུ་པདྨ་གར་གྱི་དབང་ཕྱུག་དམར་པོའོ། །ཕྲག་པ་གཉིས་ལ་བཽ་ཤཊ་ཧེ་དཔལ་ཧེ་རུ་ཀ་ནག་པོའོ། །མིག་གཉིས་ལ་ཧཱུཾ་ཧཱུཾ་ཧོ་རྡོ་རྗེ་ཉི་མ་དམར་པོའོ། །ཡན་ལག་ཐམས་ཅད་ལ་ཕཊ་ཧཾ་རྟ་མཆོག་ལྗང་གུ་སྟེ་གོ་ཆའོ། །ལྟེ་བ་ལ་ཨོཾ་བཾ་རྡོ་རྗེ་ཕག་མོ་དམར་པོའོ། །སྙིང་གར་ཧོཾ་ཡོཾ་ཡ་མི་ནཾ་  
སྔོན་པོའོ། །ཁ་ལ་ཧྲིཾ་མོཾ་རྨོངས་བྱེད་མ་དཀར་མོའོ། །མགོ་ལ་ཧྲེཾ་ཧྲིཾ་སྐྱོད་བྱེད་མ་སེར་མོའོ། །སྤྱི་གཙུག་ལ་ཧཱུཾ་ཧཱུཾ་སྐྲག་བྱེད་མ་ལྗང་གུའོ། །ཡན་ལག་ཐམས་ཅད་ལ་ཕཊ་ཕཊ་གཏུམ་མོ་དུབ་སྣ་ཚོགས་པའི་མདོག་ཅན་ཏེ་གོ་ཆའོ། །ཞལ་གསུམ་ཕྱག་དྲུག་རྡོ་རྗེ་ཅན། །དེ་ལས་གཞན་པ་ཕྱག་  
བཞི་པ༑ །རྡོར་དྲིལ་པད་སྣོད་ཁ་ཊཱཾ་ག་ཌ་མ་རུ་དང་མགོ་བོའོ། །གཞན་རྣམས་ཕྱག་གིས་མཚོན་ཆ་ནི། །འཁོར་ལོ་ལ་སོགས་རང་མཚན་མ། །དྲིལ་བུ་ཐོད་པ་ཉིད་དག་དང། །ཁ་ཊཱཾ་ཌ་མ་རུ་ཉིད་འགྱུར། །ཕག་མོ་ཞལ་གསུམ་ཕྱག་དྲུག་པ། །ཞལ་དམར་སྔོ་དང་ལྗང་གུ་སྟེ། །པད་སྣོད་  
ཉིད་དང་ཁ་ཊཱཾ་ག་ཞགས་པ་དང་ནི་ལྕགས་ཀྱུ་ཉིད། །ཚངས་པའི་མགོ་དང་གྲི་གུག་དང། །འདི་ཡི་ཕྱག་ལ་རྣམ་པར་བསྒོམ། །གཞན་རྣམས་ཞལ་གཅིག་ཕྱག་བཞི་པ། །སྤྱན་གསུམ་ཕྱག་ན་པད་སྣོད་དང། །ཁ་ཊཱཾ་ག་དང་དྲིལ་བུ་དང། །ཅང་ཏེའུ་གྲི་གུག་དག་བསྒོམ་བྱ། །རྡོ་རྗེ་སེམས་  
  
།རྣམ་སྣང་ཡ་མི་ནིར་ཤེས་བྱ། །གར་གྱི་དབང་ཕྱུག་རྨོངས་བྱེད་མ། །དེ་བཞིན་ཧེ་རུ་ཀ་བསྐྱོད་མ། །རྡོ་རྗེ་ཉི་མ་སྐྲག་བྱེད་མ། །རྟ་མཆོག་གི་ནི་གཏུམ་མོའོ། །མཛུབ་མོ་མདུད་བྱས་གུང་མོ་ངེས་པར་སྦྱར། །མཐེ་བོ་གཉིས་ནི་བརྟན་པོར་རབ་ཏུ་སྦྱར། །དེ་ནི་དཔྲལ་བའི་ཕྱོགས་  
དབུས་རབ་བཞག་ནས། །བསྐོར་ཞིང་བསྐོར་བས་ཀུན་དུ་བསྐྱོད་པར་བྱ། །རྐང་པ་མནན་ཅིང་སྟེང་དུ་བལྟ། །གྱེན་དུ་ཕཻཾ་གྱི་སྒྲ་སྒྲོགས་ཤིང། །ཕྱོགས་བཅུའི་འཇིག་རྟེན་ཁམས་བཞུགས་པའི། །དཔའ་བོ་རྣལ་འབྱོར་མ་རྣམས་དགུག་དེ་ནས་སྙིང་པོའི་ཕྱག་རྒྱ་བསྟན་ཏེ། །ལག་པ་གཡས་  
པ་དང་གཡོན་པ་བསྐོར་ཞིང། །མཁའ་འགྲོ་མའི་བདེ་བ་དེ་ཛཿ་ཧཱུཾ་བཾ་ཧོཿའི་སྦྱོར་བས་དགུག་པ་དང། གཞུག་པ་དང། བཅིང་པ་དང། དབང་དུ་བྱ་སྟེ། ཨོཾ་ཡི་ག་ཤུདྡྷསརྦ་དྷརྨཱ་ཡོ་ག་ཤུདྡྷོཧཾ། ཞེས་བརྗོད་པར་བྱའོ། །དེ་ནས་དཔའ་བོ་དང་དཔའ་མོ་རྣམས་ཀྱིས་ནམ་མཁའི་དཀྱིལ་  
ཡོངས་སུ་གང་པར་བལྟས་ལ། ཡེ་ཤེས་ཀྱི་བདུད་རྩིའི་ཆུས་བཀང་པའི་བུམ་པ་ཕྱག་ན་བསྣམས་ཤིང་དབང་བསྐུར་བ་ལ་མངོན་དུ་ཕྱོགས་པས་དབང་བསྐུར་བ་ནི། ཇི་ལྟར་བལྟམས་པ་ཙམ་གྱིས་ནི། །དེ་བཞིན་གཤེགས་ཀུན་ཁྲུས་གསོལ་པ། །ལྷ་ཡི་ཆུ་ནི་དག་པ་ཡིས། །དེ་  
བཞིན་བདག་གིས་ཁྲུས་གསོལ་ལོ། །ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཏ་ས་མ་ཡ་ཤྲི་ཡེ་ཨཱཧཱུཾ། རྡོ་རྗེ་སེམས་དཔས་རྒྱས་བཏབ་བྱ། །གཞན་རྣམས་གོ་རིམས་བཞིན་དུ་འགྱུར། །ལྷ་མོ་ཞིང་སྐྱེས་ལྷན་ཅིག་སྐྱེས། །དེ་བཞིན་གནས་སྐྱེས་རྣལ་འབྱོར་མ། །ལྷ་མོ་རིགས་སྐྱེས་སྔགས་  
ལས་སྐྱེས། །དེ་བཞིན་མི་སྣང་མཁའ་སྤྱོད་མ། །ཐ་མ་སྐྱེས་དང་མཆོག་ཉིད་མ། །དབུས་མ་སྣ་ཚོགས་མཆོག་མ་ནི། །མཁའ་ལ་སྤྱོད་དང་ས་ལ་སྤྱོད། །ས་འོག་ན་ནི་གནས་པ་མོ། །གནོད་སྦྱིན་མོ་དང་ཀླུ་མོ་དང། །དེ་བཞིན་དྲི་ཟ་མིའམ་ཅི། །ཨ་བས་རི་དང་དངོས་གྲུབ་མ། །ཡ་མི་ནི་  
དང་བདེ་གཤེགས་བསམ། །དཀོན་མཆོག་གསུམ་ལ་ཆགས་བདག་མ། །དེ་ཀུན་དཀྱིལ་འཁོར་ལ་དགུག་བྱ། །གླུ་ཡི་བྱ་བ་སྣ་ཚོགས་དང། །གར་གླུ་རྣམ་པར་བྱེད་པ་དང། །སྣ་ཚོགས་རོ་མཆོག་དགའ་སྟོན་གྱིས། །མཁའ་འགྲོ་མ་ཡི་གཙོ་བོ་མཆོད། །འཇིགས་ཆེན་མཆེ་བ་གཙིགས་པ་  
  
༄༅། །སྟེ༑ །རྒྱུ་མ་དག་གི་ཕྲེང་བས་བརྒྱན། །ཤ་ཆེན་པོ་ནི་གསོལ་མཛད་པ། །ཧེ་རུ་ཀ་དཔལ་བདག་ཕྱག་འཚལ། །ཞེས་བྱ་བས་བསྟོད་དོ། །རླུང་དང་མེའི་དཀྱིལ་འཁོར་གྱི་སྟེང་དུ་ཡི་གེ་ཨ་ལས་བྱུང་བའི་ཀ་པཱ་ལ་ཡེ་ཤེས་ཀྱི་བདུད་རྩི་ལྔས་བཀང་བ་བཅུ་དྲུག་ཡི་གེ་བཾ་དང་ཡི་གེ་ཧཱུཾ་གི་བྱིན་  
གྱིས་བརླབས་པ་དང། ཡི་གེ་གསུམ་ལས་བྱུང་པར་སྤྲོ་ཞིང་ཡི་གེ་གསུམ་བསྒོམ་པར་བྱའོ། །ཨོཾ་སྭ་བྷཱ་བ་ཤུདྡྷསརྦ་དྷརྨཱ་སྭ་བྷཱ་བ་ཤུདྡྷོཧཾ། ཆོས་རྣམས་ཐམས་ཅད་རོ་གཅིག་པར། །གནས་པའི་སེམས་དག་བྱས་ནས་ནི། །ཡེ་ཤེས་བདུད་རྩི་སྦྱོར་བ་ཡིས། །ཡེ་ཤེས་བདུད་རྩིའི་ཆུ་བཏུང་བྱ། །ཨོཾ་བཛྲ་ཨ་  
མྲྀ་ཏ་ཨུ་ད་ཀ་ཧཱུཾ་ཧཱུཾ་ཋ་ཋ་ཏྲཾ་ཨ། ཡི་གེ་དྱ་སྣའི་རྩེ་མོར་སྦྱར་ཤིང། ཡི་གེ་བྱ་ལིང་གའི་ལྟེ་བར་བཀོད་ལ་ཕྱེད་བཅས་ཀྱི་ལྟེ་བ་དང་སྙིང་ག་དང། ལྐོག་མ་དང། དཔྲལ་བའི་ཕྱོགས་སུ་སྔགས་ཀྱི་ཚོགས་ཀྱིས་བྱིན་གྱིས་བརླབ་པར་བྱའོ། །ཨོཾ་སརྦ་བཛྲ་ཀཱ་མི་ནི་སརྦ་བྷ་ཀྵཾ་ཤོ་དྷ་ཡ་གུ་ཧྱཾ་བཛྲི་ཎི་ཧཱུཾ། ཞེས་བྱ་བས་དགའ་  
བ་བརྩམ་པར་བྱའོ། །ཨཱ་ལི་ཀཱ་ལི་མདུན་བསམས་ནས། རྣལ་འབྱོར་ཆེན་པོས་ངལ་བསོ་བར། །ཟླ་བའི་དཀྱིལ་འཁོར་རྫོགས་པར་ནི། །ལྟེ་བའི་རྩ་བར་གནས་པར་བསྒོམ། །གོ་འཕང་མཆོག་གི་ཡི་གེ་ནི། །དེ་ཡི་དབུས་སུ་གནས་པར་བསམ། །སྐུ་གསུང་ཐུགས་ཀྱི་རྡོ་རྗེ་ཅན། །ལྷ་ཡི་  
སྐུ་ནི་བསྒོམ་པར་བྱ། །དེ་ཡི་དབུས་ནི་འདས་གྱུར་ཅིང། །སེམས་ཉིད་འབྱུང་བར་མི་འགྱུར་མིན། །དེ་ཡང་བསམ་གྱིས་མི་ཁྱབ་བསམ། །བསམ་པའང་རྟག་པར་མི་བྱའོ། །དེ་ཡང་བསམ་མི་ཁྱབ་བསམས་ནས། །དེ་ནས་འཛིན་པ་ཐོབ་པར་འགྱུར། །དེ་ནས་མཉམ་པར་གཞག་  
པ་ཡིས༑ །དམ་ཚིག་འཁོར་ལོ་བཟླས་པར་བྱ། །ཨོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧཱུཾ་ཧཱུཾ་ཕཊ་ཌཱ་ཀི་ནཱི་ཛཱ་ལ་སམྦ་ར་སཱ་ཧཱ། སྙིང་པོའི་སྔགས་སོ། །ཨོཾ་ཧྲཱིཧ་ཧ་ཧཱུཾ་ཧཱུཾ་ཕཊ། ཉེ་བའི་སྙིང་པོའི་སྔགས་སོ། །ཨོཾ་བཛྲ་བཻ་རོ་ཙ་ནཱི་ཡེ་ཧཱུཾ་ཧཱུཾ་ཕཊ་སཱ་ཧཱ་དང། ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་བརྞ་ནཱི་ཡེ་ཧཱུཾ་ཧཱུཾ་ཕཊ་སཱ་ཧཱ། ལྷ་མོའི་  
སྙིང་པོ་དང། ཉེ་བའི་སྙིང་པོའི། །ཨོཾ་ཀ་ར་ཀ་ར་པྲ་ཙཎྜི་ཧཱུཾ་ཧཱུཾ་ཕཊ། ཨོཾ་ཀུ་རུ་ཀུ་རུ་ཙྞྜཱ་ཀྵི་ཡེ་ཧཱུཾ་ཧཱུཾ་ཕཊ། ཨོཾ་བནྡྷ་བནྡྷ་པྲ་བྷཱ་བ་ཏཱི་ཡེ་ཧཱུཾ་ཧཱུཾ་ཕཊ། ཨོཾ་ཏྲ་ས་ཡ་ཏྲ་ས་ཡ་མ་ཧཱ་ནཱ་མ་ས་ཡེ་ཧཱུཾ་ཧཱུཾ་ཕཊ། ཨོཾ་ཀྵོ་བྷ་ཡ་ཀྵོ་བྷ་ཡ་བའིར་མ་ཏཱི་ཡེ་ཧཱུཾ་ཧཱུཾ་ཕཊ། ཨོཾ་ཧྲཽཾ་ཧྲཽཾ་ཁར་བ་རཱི་ཡེ་ཧཱུཾ་ཧཱུཾ་ཕཊ། ཨོཾ་ཧྲཧྲལང་ཀི་ཤྭ་རཱི་ཡེ་ཧཱུཾ་ཧཱུཾ་ཕཊ། ཨོཾ་ཕེཾ་པེཾ་དྲུ་མཙྪཱ་ཡེ་ཧཱུཾ་ཧཱུཾ་ཕཊ་  
  
ཨོཾ་ད་ཧ་ད་ཧ་མ་ཧཱ་བཧཻ་ར་བི་ཡེ་ཧཱུཾ་ཧཱུཾ་ཕཊ། ཨོཾ་པ་ཙ་པ་ཙ་བཱ་ཡུ་བེ་གེ་ཧཱུཾ་ཧཱུཾ་ཕཊ། ཨོཾ་བྷ་ཀྵ་བྷ་ཀྵ་བ་ས་རུ་དཧི་ར་ཨནྟྲ་མཱ་ལ་ཨ་བ་ལ་མབི་ནེ་སུ་ར་བྷཀྵཱི་ཡེ་ཧཱུཾ་ཧཱུཾ་ཕཊ། ཨོཾ་གྲྀཧྞ་གྲྀཧྞ་ས་ཕ་པཱ་ཏཱ་ལ་ག་ཏ་བཧུ་ཇཾ་ག་སརྦམྦཱ་ཏ་རྫ་ཡ་ཏ་རྫ་ཡ་ཤྱཱ་མ་དེ་བའི་ཡེ་ཧཱུཾ་ཧཱུཾ་ཕཊ། ཨོཾ་ཨཱ་ཀཌྜྱ་ཨཱ་ཀཌྜྱ་སུ་བཱ་དྲེ་ཧཱུཾ་ཧཱུཾ་  
ཕཊ༑ ཨོཾ་ཧྲིཾ་ཧྲིཾ་ཧ་ཡ་ཀར་ཎེ་ཧཱུཾ་ཧཱུཾ་ཕཊ། ཨོཾ་ཇྞཽཾ་ཇྞཽཾ་ཁ་གཱ་ནེ་ཧཱུཾ་ཧཱུཾ་ཕཊ། ཨོཾ་ཀྵྨཱཾ་ཀྵྨཱཾ་ཙཀྲ་བེ་གེ་ཧཱུཾ་ཧཱུཾ་ཕཊ། ཨོཾ་ཧཱཾ་ཧཱཾ་ཁཎྜ་རོ་ཧེ་ཧཱུཾ་ཧཱུཾ་ཕཊ། ཨོཾ་ཧཱིཾ་ཧཱིཾ་ཤཽཎ་ཌི་ནཱི་ཡེ་ཧཱུཾ་ཧཱུཾ་ཕཊ། ཨོཾ་ཧཱུཾ་ཧཱུཾ་ཙཀྲ་བར་མི་ཎཱི་ཡེ་ཧཱུཾ་ཧཱུཾ་ཕཊ། ཨོཾ་ཀི་ལི་ཀི་ལི་སུ་བའི་རེ་ཧཱུཾ་ཧཱུཾ་ཕཊ། ཨོཾ་སི་ལི་སི་ལི་མ་ཧཱ་བ་ལེ་ཧཱུཾ་ཧཱུཾ་ཕཊ། ཨོཾ་ཙི་ལི་ཙི་ལི་ཙཀྲ་བར་ཏི་ནཱི་ཡེ་  
ཧཱུཾ་ཧཱུཾ་ཕཊ། ཨོཾ་དཧི་ལི་དཧི་ལི་མ་ཧཱ་བའི་རྱེ་ཧཱུཾ་ཧཱུཾ་ཕཊ། ཨོཾ་ཀཱ་ཀཱ་སྱེ་ཧཱུཾ་ཧཱུཾ་ཕཊ། ཨོཾ་ཨུ་ལཱུ་ཀཱ་སྱེ་ཧཱུཾ་ཧཱུཾ་ཕཊ། ཨོཾ་ཤཱ་ནཱ་སྱེ་ཧཱུཾ་ཧཱུཾ་ཕཊ། ཨོཾ་སཱུ་ཀ་རཱ་སྱེ་ཧཱུཾ་ཧཱུཾ་ཕཊ། ཨོཾ་ཡ་མ་དཱ་དྷཱི་ཧཱུཾ་ཧཱུཾ་ཕཊ། ཨོཾ་ཡ་མ་དའུ་ཏཱི་ཧཱུཾ་ཧཱུཾ་ཕཊ། ཨོཾ་ཡ་མ་དཾཥྚཱི་ཎཱི་ཡེ་ཧཱུཾ་ཧཱུཾ་ཕཊ། ཨོཾ་ཡ་མ་མ་ཐཱ་ནཱི་ཡེ་ཧཱུཾ་ཧཱུཾ་ཕཊ། ཨོཾ་ཌཱ་ཀི་ནཱི་ཡེ་ཧཱུཾ་ཧཱུཾ་ཕཊ། ཨོཾ་  
ལཱ་མ་ཡེ་ཧཱུཾ་ཧཱུཾ་ཕཊ། ཨོཾ་ཁཎྜ་རོ་ཧེ་ཧཱུཾ་ཧཱུཾ་ཕཊ། ཨོཾ་རཱུ་པི་ཎཱི་ཡེ་ཧཱུཾ་ཧཱུཾ་ཕཊ། ཨོཾ་ན་མོ་བྷ་ག་བ་ཏེ་བའི་རེ་ཤཱ་ཡ་ཧཱུཾ་ཧཱུཾ་ཕཊ། ཨོཾ་མ་ཧཱ་ཀལྤ་ཨགྣི་སནྣི་བྷཱ་ཡ་ཧཱུཾ་ཧཱུཾ་ཕཊ། ཨོཾ་ཛ་ཊཱ་མུ་ཀུ་ཊོདྐ་ཊཱ་ཡ་ཧཱུཾ་ཧཱུཾ་ཕཊ། ཨོཾ་དཾ་ཥྚྲ་ཀ་རཱ་ལོ་གྲ་བྷཱི་ཥ་ཎ་མུ་ཁཱ་ཡ་ཧཱུཾ་ཧཱུཾ་ཕཊ། ཨོཾ་ས་ཏ་སྲ་པྲ་བཧུ་ཛ་བྷཱ་སུ་རཱ་ཡ་ཧཱུཾ་ཧཱུཾ་ཕཊ། ཨོཾ་པ་ར་ཤུ་  
པཱ་ཤོ་དྱ་ཏ་ཤཱུ་ལ་ཁ་ཊཱཾ་གདྷཱ་རི་ཎི་ཧཱུཾ་ཧཱུཾ་ཕཊ། ཨོཾ་བྱཱ་གྷྲཱ་ཛི་ན་ཨཾ་བ་ར་དྷཱ་རཱ་ཡ་ཧཱུཾ་ཧཱུཾ་ཕཊ། ཨོཾ་མ་ཧཱ་དཧུ་མབྲན་དྷ་ཀཱ་ར་བ་པུ་ཥཱ་ཡེ་ཧཱུཾ་ཧཱུཾ་ཕཊ། མཆོད་པའི་སྔགས་སོ། །ཨོཾ་ན་མོ་བྷ་ག་བ་ཏི་བཛྲ་བཱ་རཱ་དའི་བཾ་ཧཱུཾ་ཧཱུཾ་ཕཊ། ཨོཾ་ཨཱ་རྱ་ཡེ་པ་རཱ་ཛི་ཏ་ཏྲཻ་ལོ་ཀྱ་མཱ་ཏེ་མ་ཧཱ་བི་དཡེ་ཤྭ་རི་ཧཱུཾ་ཧཱུཾ་ཕཊ། ཨོཾ་སརྦ་བྷཱ་ཏ་བྷ་ཡཱ་བ་ཧེ་མ་ཧཱ་བཛྲེ་ཧཱུཾ་ཧཱུཾ་ཕཊ། ཨོཾ་  
བཛྲ་ས་ནེ་ཨ་ཛི་ཏེ་ཨ་པ་རཱ་ཛི་ཏེ་བ་ཤྱཾ་ཀ་རི་ནེ་ཏྲ་བྷ་མ་ཎི་ཧཱུཾ་ཧཱུཾ་ཕཊ། ཨོཾ་ཤོ་ཥ་ཎི་རོ་ཥ་ཎི་ཀྲོ་དྷ་ཀ་རཱ་ལེ་ཧཱུཾ་ཧཱུཾ་ཕཊ། ཨོཾ་ཏྲཱ་ས་ནི་མཱ་ར་ཎི་པྲ་བཧེ་ད་ནི་པ་རཱ་ཛ་ཡེ་ཧཱུཾ་ཧཱུཾ་ཕཊ། ཨོཾ་བིཛ་ཡེ་ཛམྦྷ་ནི་སྟམྦྷ་ནི་མོ་ཧ་ནི་ཧཱུཾ་ཧཱུཾ་ཕཊ། ཨོཾ་བཛྲ་བཱ་རཱ་ཧཱི་མ་ཧཱ་ཡོ་གི་ནཱི་ཀཱ་མེ་སྭ་རི་ཁ་གེ་ཧཱུཾ་ཧཱུཾ་ཕཊ། ཨོཾ་སརྦ་ཏྲ་ཀ་ཡི་ནཱ་མ། ལྷ་མོའི་མཆོད་པའི་སྔགས་  
སོ༑ །ཨོཾ་བཛྲ་བཱ་རཱ་ཧཱི་པྲོ་ཏཾ་གེ་པྲོ་ཏཾ་གེ། །ཧ་ན་ཧ་ན་པྲཱ་ཎཱཾ་ཀིཾ་ཀི་ནི། ཁིཾ་ཁི་ནི། དཧུ་ན་དཧུ་ན། བཛྲ་ཧ་སྟེ་ཤོ་ཥ་ཡ། བཛྲ་ཁ་ཊཱཾ་ག་ཀ་པཱ་ལ་དྷཱ་རི་ཎི། ཨ་ཧཱ་བི་ཤི་ཏ་མཱཾ་སཾ་ཨ་ཤ་ནི་མ་ནུཥྱ་ནྟྲ་པྲ་པྲྀ་ཏ་ཏེ་ས་ནྣི་རྷྱཾ། ན་ར་ཤི་རོ་མཱ་ལཱ་གྲནྠི་ཏ་དྷཱ་རི་ཎི། སུམྦྷ་ནི་སུམྦྷ། ཧ་ན་ཧ་ན་པྲཱ་ཎཾ། སརྦ་པཱ་པཾ་ས་ཏཱ་ནཱཾ། སརྦ་  
  
༄༅། །པ་ཤཱུ་ནཱཾ་མྷཱ་མཾ་ས་ཙྪེ་ད་ནི་ཀྲོ་དྷ་མའུ་རྟི། དཾ་ཥྚཱ་ཀ་རཱ་ལི་ནི། མ་ཧཱ་མུ་དྲེ་ཤྲཱི་ཧེ་རུ་ཀ་དེ་བ་སྱ། ཨ་གྲ་མ་ཧི་ཥི། ས་ཧ་སྲ་ཤི་རེ། ས་ཧ་སྲ་བཱ་ཧ་བེ། ཤ་ཏ་ས་ཧ་སྲ་ཨཱ་ན་ནེ། ཛྭ་ལི་ཏ་ཏེ་ཛ་སེ། ཛཱ་ལ་མུ་ཁེ། པིཾ་ག་ལ་ལོ་ཙ་ནེ། བཛྲ་ཤ་རཱི་རེ། བཛྲཱ་ས་ནེ་མི་ལི་ཏི་ཙི་ལི་ཏེ། ཧེ་ཧེ་ཧཱ་ཧཱ་ཧཱུཾ་ཧཱུཾ་  
ཁ་ཁ༑ དཧུ་དཧུ། རུ་རུ། དཧུ་རུ་དཧུ་རུ། མུ་རུ་མུ་རུ། ཨ་དྭཻ་ཏེ་མ་ཧཱ་ཡོ་གི་ནི། པ་ཋི་ཏ་སིདྡྷེ། དྲེཾ་དྷཾ་དྲེཾ་དྷཾ་གཾ་གཾ་ཧེ་ཧེ་ཧཱ་ཧཱ་བྷཱི་མེ་ཧ་ས་ཧ་ས། བའི་རེ་ཧཱ་ཧཱ་ཧོཿ་ཧོཿ་ཧཱུཾ་ཧཱུཾ། ཏྲཻ་ལོ་ཀྱ་བི་ནཱ་ཤ་ནི། ཤ་ཏ་ས་ཧ་སྲ་ཀོ་ཊི། ཏ་ཐཱ་ག་ཏ་པ་རི་བཱ་རེ་ཧཱུཾ་ཧཱུཾ་ཕཊ། སིཾ་ཧ་རཱུ་པེ་ཁ། གང་ཛ་རཱུ་པ་གཿ་ཏྲཻ་ལོ་ཀྱ་ཨུ་ད་རེ། ས་མུ་དྲ་མེ་  
ཁ་ལེ༑ གྲས་གྲས་ཧཱུཾ་ཧཱུཾ་ཕཊ། བའི་རཱ་དཻ་ཏེ་ཧཱུཾ་ཧཱུཾ་ཧཿ་ཧཿ་མ་ཧཱ་པ་ཤུ་མོ་ཧ་ནི། མ་ཧཱ་ཡོ་གའི་ཤྭ་རི་ཏྭཾ། ཌཱ་ཀི་ནཱི་ལོ་ཀ་ནཾ་བནྡྷ་ནི། སདྱ་པྲ་ཏྱ་ཡ་ཀཱ་རི་ཎི་ཧཱུཾ་ཧཱུཾ་ཕཊ། བྷཱུ་ཏ་ཏྲཱ་ས་ནི། མ་ཧཱ་བའི་རེ་པ་ར་མ་སིདྡྷེ། ཡོ་གའི་ཤྭ་རཱ་ཕཊ། ཧཱུཾ་ཧཱུཾ་ཕཊ། ཧཱུཾ་ཧཱུཾ་ཧཱུཾ་ཕཊ་སཱ་ཧཱ། ཕག་མོའི་རྩ་བའི་སྔགས་སོ། །དེ་ལྟར་གོ་རིམས་  
བཞིན་དུ་དུང་ཆེན་པོའི་ཕྲེང་བ་ལག་པ་གཡོན་པའི་མཐེ་བོ་དང་སྲིན་ལག་གིས་ཇི་སྲིད་འདོད་ཀྱི་བར་དུ་བཟླས་པར་བྱའོ། །ཐུན་བཞི་ཡི་ནི་སྦྱོར་བ་ཡིས། །བསྒོམ་དང་བཟླས་པ་ལ་ཕྱོགས་པས། །དམ་ཚིག་དམ་ཚིག་སྦྱོར་བ་ཡིས། །བཟའ་བྱ་གསང་སྔགས་བསྡུ་བར་བྱ། །ཐོག་མ་བར་དང་ཐ་མར་  
ནི༑ །གསང་སྔགས་ཡི་གེ་བརྒྱ་པ་བཟླ། །འཁོར་ལོ་བརྟན་པར་བྱ་བ་དང། །དཔའ་བོ་མཁའ་འགྲོ་མ་རྣམས་དང། །སྔགས་རྣམས་ཐམས་ཅད་ཉིད་དག་ནི། །ཤིན་ཏུ་བརྟན་པ་ཉིད་དུ་འགྱུར། །ཨོཾ་བཛྲ་ཧེ་རུ་ཀས་མ་ཡ་མ་ནུ་པཱ་ལ་ཡ། ཧེ་རུ་ཀ་ཏྭེ་ནོ་པ་ཏིཥྛི་དྲྀ་ཌྷོ་མེ་བྷ་བ། སུ་ཏོ་ཥྱོ་མེ་བྷ་བ། ཨ་ནུ་  
རཀྟོ་མེ་བྷ་གསུ་པོ་ཥྱོ་མེ་བྷ་ག་སརྦ་སིདྡྷི་མམེ་པྲ་ཡཙྪ། སརྦ་ཀརྨ་སུ་ཙ་མེ་ཙིཏྟཾ་ཤྲེ་ཡཿ་ཀུ་རུ་ཧཱུཾ་ཧ་ཧ་ཧ་ཧ་ཧོ། །བྷ་ག་བཱ་ན་བཛྲ་ཧི་རུ་ཀ་མཱ་མེ་མུཉྩ། ཧེ་རུ་ཀོ་བྷ་བ་མ་ཧཱ་ས་མ་ཡ་སཏ་ཨཱ་ཧཱུཾ་ཕཊ། སྐྱོ་བར་གྱུར་ན་རྣམ་པར་དག་པ་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་བསྒོམ་པ་ལ་གནས་པར་བྱ་སྟེ། མཁའ་  
འགྲོ་མ་ནི་ལུས་དྲན་པ་ཉེ་བར་གཞག་པའོ། །ལཱ་མ་ནི་ཚོར་བ་དྲན་པ་ཉེ་བར་གཞག་པའོ། །དུམ་སྐྱེས་མ་ནི་ཆོས་དྲན་པ་ཉེ་བར་གཞག་པའོ། །གཟུགས་ཅན་མ་ནི་སེམས་དྲན་པ་ཉེ་བར་གཞག་པ་སྟེ་བདེ་བ་ཆེན་པོའི་འཁོར་ལོའི་རྣམ་པར་དག་པའོ། །རབ་ཏུ་གཏུམ་མ་ནི་འདུན་པའི་རྫུ་འཕྲུལ་གྱི་རྐང་པའོ། །གཏུམ་  
  
།འོད་ལྡན་མ་ནི་དཔྱོད་པའི་རྫུ་འཕྲུལ་གྱི་རྐང་པའོ། །སྣ་ཆེན་མ་ནི་སེམས་ཀྱི་རྫུ་འཕྲུལ་གྱི་རྐང་པའོ། །བརྟན་པའི་བློ་ཅན་མ་ནི་དད་པའི་དབང་པོའོ། །མི་ཐུང་མ་ནི་བརྩོན་འགྲུས་ཀྱི་དབང་པོའོ། །ལང་ཀའི་དབང་ཕྱུག་མ་ནི་དྲན་པའི་དབང་བོའོ། །  
ཤིང་གྲིབ་མ་ནི་ཏིང་ངེ་འཛིན་གྱི་དབང་པོ་སྟེ། ཐུགས་ཀྱི་འཁོར་ལོའི་རྣམ་པར་དག་པའོ། །ཨཻ་རབ་ཏི་ནི་ཤེས་རབ་ཀྱི་དབང་པོའོ། །འཇིགས་བྱེད་ཆེན་མོ་ནི་དད་པའི་སྟོབས་སོ། །རླུང་གི་ཤུགས་ཅན་མ་ནི་བརྩོན་འགྲུས་ཀྱི་སྟོབས་སོ། །ཆང་འཐུང་མ་ནི་དྲན་པའི་སྟོབས་སོ། །ལྷ་མོ་སྔོ་བསངས་མ་  
ནི་ཏིང་ངེ་འཛིན་གྱི་སྟོབས་སོ། །ཤིན་ཏུ་བཟང་མོ་ནི་ཤེས་རབ་ཀྱི་སྟོབས་སོ། །རྟ་རྣ་མ་ནི་ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག་གོ། །བྱ་གདོང་མ་ནི་བརྩོན་འགྲུས་ཡང་དག་བྱང་ཆུབ་ཀྱི་ཡན་ལག་སྟེ། གསུང་གི་འཁོར་ལོའི་རྣམ་པར་དག་པའོ། །འཁོར་ལོའི་ཤུགས་ཅན་མ་ནི་དགའ་བ་ཡང་  
དག་བྱང་ཆུབ་ཀྱི་ཡན་ལག་གོ། །དུམ་སྐྱེས་མ་ནི་ཤིན་ཏུ་སྦྱངས་པ་ཡང་དག་བྱང་ཆུབ་ཀྱི་ཡན་ལག་གོ། །ཆང་འཚོང་མ་ནི་ཆོས་རྣམ་པར་འབྱེད་པ་ཡང་དག་བྱང་ཆུབ་ཀྱི་ཡན་ལག་གོ། །འཁོར་ལོའི་གོ་ཆ་མ་ནི་དྲན་པ་ཡང་དག་བྱང་ཆུབ་ཀྱི་ཡན་ལག་གོ། །ཤིན་ཏུ་དཔའ་མོ་ནི་བཏང་སྙོམས་  
ཡང་དག་བྱང་ཆུབ་ཀྱི་ཡན་ལག་གོ། །སྟོབས་ཆེན་མ་ནི་ཡང་དག་པའི་ལྟ་བའོ། །འཁོར་ལོས་སྒྱུར་མ་ནི་ཡང་དག་པའི་རྟོག་པའོ། །བརྩོན་འགྲུས་ཆེན་མོ་ནི་ཡང་དག་པའི་ངག་སྟེ་སྐུའི་འཁོར་ལོའི་རྣམ་པར་དག་པའོ། །ཁྭའི་གདོང་ཅན་མ་ནི་ཡང་དག་པའི་ལས་ཀྱི་མཐའོ། །འུག་པའི་གདོང་  
ཅན་མ་ནི་ཡང་དག་པའི་འཚོ་བའོ། །ཁྱིའི་གདོང་ཅན་མ་ནི་ཡང་དག་པའི་རྩོལ་བའོ། །ཕག་གི་གདོང་ཅན་མ་ནི་ཡང་དག་པའི་དྲན་པའོ། །བཅོམ་ལྡན་འདས་དཔལ་ཧེ་རུ་ཀ་ནི་ཡང་དག་པའི་ཏིང་ངེ་འཛིན་ཏོ། །གཤིན་རྗེའི་འགྲམ་པ་ནི་དགེ་བའི་ཆོས་མ་སྐྱེས་པ་རྣམས་སྐྱེད་པར་བྱེད་པའོ། །  
གཤིན་རྗེའི་ཕོ་ཉ་མོ་ནི་དགེ་བའི་ཆོས་སྐྱེས་པ་རྣམས་ཡང་དག་པར་བསྲུང་པའོ། །གཤིན་རྗེའི་མཆེ་བ་ཅན་མ་ནི་མི་དགེ་བའི་ཆོས་སྐྱེས་པ་རྣམས་སྦོང་བར་བྱེད་པའོ། །གཤིན་རྗེ་འཇོམས་མ་ནི་མི་དགེ་བའི་ཆོས་མ་སྐྱེས་པ་རྣམས་མི་སྐྱེད་པའོ། །རྡོ་རྗེ་སེམས་དཔའི་ཅོད་པན་ནི་ཡེ་ཤེས་ལྔ་པོ་  
  
༄༅། །རྣམ་པར་དག་པའོ། །རྩ་བའི་སྔགས་ཀྱིས་དཔའ་བོ་ཡི། །མཆོད་ཕྱིར་ཐོགས་སུ་རབ་ཏུ་བརྟག་རྡོ་རྗེ་ཕག་མོའི་སྔགས་ཀྱིས་ནི། །མགུལ་པར་མགུལ་དོས་བརྒྱན་པ་ཡིན། །སྙིང་པོ་ཡི་ནི་སྔགས་ཀྱི་ལྷ། །ཕྲེང་བ་བརྒྱ་ཡི་ཕྱེད་ཀྱིས་བརྒྱན། །ཡི་གེ་བདུན་པའི་སྔགས་ཀྱིས་ནི་  
སྙན་ལ་སྙན་ཆས་བརྒྱན་པ་ཡིན། །སངས་རྒྱས་མཁའ་འགྲོ་མ་སྔགས་ཀྱིས། །པགས་པའི་གོས་ནི་འཛིན་པ་ཡིན། །རྣལ་འབྱོར་མ་དྲུག་སྔགས་ཀྱིས་ནི། །སྐེད་པ་སྐེ་རགས་ཀྱིས་བརྒྱན་པ། །གོ་ཆ་དྲུག་གི་དཔའ་བོ་ཡི། །སྐུ་ནི་ཕྱག་རྒྱ་འདི་ཡིས་མཛེས། །འཁོར་ལོ་ཀུན་གྱི་རྣལ་འབྱོར་མའི་  
སྔགས་ཀྱིས་བཏུང་བའི་ཐོད་པ་ཡིན། །རྣམ་སྣང་ཞེས་བྱའི་སྔགས་གང་ཡིན། །ཐོང་པས་བརྒྱན་པའི་དབུ་ཐོད་ཡིན། །དབའ་བོ་ཉི་ཤུ་བཞི་ཡིས། །ལུས་ལ་ཁམས་གསུམ་རྣམ་པར་བརྟག་ཁ་ཌཱཾ་ག་ནི་ལྷ་ཡི་སྐུ། །ཤེས་རབ་ཌ་མ་རུ་ཡི་སྒྲ། །ཉིན་མོའང་བཅོམ་ལྡན་དཔའ་བོ་སྟེ། །རྣལ་  
འབྱོར་མ་ནི་མཚན་མོར་བཤད། །སྦྲུལ་པ་ལས་བྱུང་དཔའ་བོ་རྣམས། །ཡན་ལག་དྲུག་ཅུ་སེམས་ཀྱིས་སྤྲུལ། །དག་བ་ཆོས་ཀྱི་སྦྲུལ་བ་ནི། །ཕག་མོའི་གཟུགས་སུ་བསྟན་པ་ཡིན། །ཤྲཱི་ནི་གཉིས་མེད་ཡེ་ཤེས་ཏེ། །ཧེ་ནི་རྒྱུ་སོགས་སྟོང་པ་ཉིད། །རུ་ནི་བཀོད་པ་དང་བྲལ་བ། །ཀ་ནི་གང་དུའང་  
མི་གནས་པའོ། །སེམས་ལ་གནས་པའི་རྣལ་འབྱོར་པ། །མྱ་ངན་འདས་པ་མི་རྟོག་ཀྱང། །འཕོ་བའི་ཆེན་རྣལ་འབྱོར་པ། །དཔལ་ལྡན་ཧེ་རུ་ཀ་སོགས་དང། །དཔའ་བོ་རྣལ་འབྱོར་མ་རྣམས་ནི། །ཕྱག་ན་མེ་ཏོག་སྣ་ཚོགས་ཐོགས། །སྣ་ཚོགས་རྒྱལ་མཚན་བ་དན་དང། །  
རོལ་མོའི་སྒྲ་ནི་སྣ་ཚོགས་དང། །གླུ་ཡི་མཆོད་པ་སྣ་ཚོགས་ཀྱིས། །འཆི་བ་ཞེས་འདི་རྣམ་རྟོག་སྟེ། །མཁའ་སྤྱོད་གནས་སུ་འཁྲིད་པར་བྱེད། །དེ་ལྟར་ཀུན་བསམས་རྣལ་འབྱོར་དག་འཇིགས་པ་ཐམས་ཅད་རྣམ་སྦངས་ཏེ། །འཁོར་ལོ་བདེ་མཆོག་བདེ་བའི་མཆོག་རྣལ་  
འབྱོར་བློ་ལྡན་ཆེན་པོ་སྤྱོད། །རིགས་ལྔ་དག་ཏུ་ཀུན་སྤྱོད་པ། །རིགས་གཅིག་ཏུ་ནི་རྣམ་པར་བརྟག་ཚངས་པར་སྤྱོད་པར་རྟག་གྱུར་ནས། །རྐང་པ་བརྒྱད་པའི་སྔགས་ཀྱིས་མཆོད། །རྣམ་པར་མི་རྟོག་བདག་ཉིད་སེམས། །འདོད་པའི་ཡོན་ཏན་ལྔ་ལ་སྤྱོད། །དོགས་པ་ཐམས་ཅད་རྣམ་  
  
།སྔགས་པ་སེང་གེ་བཞིན་དུ་སྤྱོད། །དེ་ལྟར་བདག་ཉིད་རྣམ་བསམས་ཏེ། །སྔགས་མི་འདོར་ཞིང་ཤིན་ཏུ་བསྲུང། །རྐང་པ་གཡས་བརྐྱང་བས་གནས་ཤིང། །ཕྱག་རྒྱ་བཅིངས་ཏེ་མཉམ་གཞག་པས། །མཛུབ་མོ་མདུད་བྱས་གུང་མོ་ངེས་པར་སྦྱར། །མཐེ་བོ་རྡོ་རྗེ་བརྟན་པོར་རབ་ཏུ་  
སྦྱར༑ །དེ་ནི་དཔྲལ་བའི་ཕྱོགས་དབུས་རབ་བཞག་ནས། །བསྐོར་ཞིང་བསྐོར་བས་ཀུན་དུ་བསྐྱོད་པར་བྱ། །ཨོཾ་ཨཱ་ཨ་ར་ལླི་ཧོ། །ཛཿ་ཧཱུཾ་བཾ་ཧོཿ་བཛྲ་ཌཱ་ཀི་ནཱི་ས་མ་ཡ་སྟྭཾ་དྲྀ་ཤྱ་ཧོ། །ཞེས་བྱ་བ་འདི་གསུམ་མམ་བྮིའམ་ལྔའི་བར་དུ་བརྗོད་པར་བྱའོ། །དེ་ནས་ལག་པ་གཡས་པ་དང་གཡོན་པ་བསྐོར་  
ཞིང་མཁའ་འགྲོ་མའི་བདེ་བ་དེའི་སྙིང་པོའི་ཕྱག་རྒྱ་བསྟན་ཏེ། རྣལ་འབྱོར་སྟན་ནི་མཐོན་པོ་ལ། །གཅེར་བུ་སྐྲ་ནི་གྲོལ་གྱུར་པས། །ལྷོར་ནི་ལུས་བལྟས་གནས་བྱས་ལ། །མཚན་ཕྱེད་གཏོར་མ་སྦྱིན་པར་བྱའོ། །རྡོ་རྗེ་ཐལ་མོ་གྱེན་དུ་ཁ་ཕྱེ་ལ་དེ་ནས་གསང་སྔགས་འདི་བརྗོད་པར་བྱ་སྟེ། ཨོཾ་ཁ་ཁ་  
ཁཱ་ཧི་ཁཱ་ཧི། སརྦ་ཡཀྵ་རཱ་ཀྵ་ས་བྷཱུ་ཏ་པྲེ་ཏ་པི་ཤཱ་ཙ་ཨུན་མ་ད། ཨ་པ་སྨ་ར་ཌཱ་ཀི་ནྱ་ད་ཡ། ཨི་མཾ་བ་ལིཾ་གྲྀ་ཧྣཾ་ཏུ་ས་མ་ཡཾ་ར་ཀྵྣྟུ། སརྦ་སིདྡྷི་མམེ་པྲ་ཡཙྪ་ནྟུ། ཡ་ཐཻ་བཾ་ཡ་ཐེཥྚཾ། བཧུ་ཉྫ་ཐ་པི་པ་ཐ་ཛི་གྷྲ་ཐ་མཱ་ཏི་ཀྲ་མ་ཐ། མ་མ་སརྦ་ཀཱརྟ་ཡ། སཏ་སུ་ཁ་བི་བྲྀ་ད་དྷ་ཡེ། ས་ཧ་ཡི་ཀཱ་བྷ་བནྟུ་ཧཱུཾ་ཧཱུཾ་ཕཊ་  
སཱ་ཧཱ༑ རྣལ་འབྱོར་པས་ནི་ལག་གཡོན་གྱིས། །དཔའ་བོའི་བརྡ་ནི་བསྟན་པར་བྱ། །འདི་དག་དཔའ་བོ་རྣམས་ཀྱི་གཞི། །བརྡ་རྣམས་དག་ནི་རབ་ཏུ་འཇུག་ཁམས་གསུམ་རྒྱུ་དང་མི་རྒྱུ་བའི། །འགྲོ་བ་ཐམས་ཅད་གཡོན་ལས་བྱུང། །ཤིང་ལ་རྡོ་རྗེ་སེམས་དཔའ་སྟེ། །ཡལ་གང་རྣམ་  
པར་སྣང་མཛད་གནས། །བླ་མར་པདྨ་གར་དབང་ཕྱུག་སོ་ལ་དཔའ་བོ་དྲུག་སྦྱིན་ཏེ། །མཐེའུ་ཆུང་ནམ་མཁའ་མི་ཟད་སྐུ། །སེན་མོ་ངོས་ལ་རྟ་མགྲིན་ཏེ། །དཔའ་བོ་ཀུན་གྱི་གཞི་ཡ་ནི་པས། །ལག་པ་གཡོན་པ་དག་ལ་བྱ། །ལག་པའི་མཐིལ་ལ་ཕོ་ཉ་མོ། །སྙོམས་པར་འཇུག་པ་  
ལ་ཕྱོགས་པའོ། ། རྒྱབ་ཏུ་ཤིན་ཏུ་ངེས་པ་ཡིན། །བརྡ་ལྔ་བོ་དག་བྱས་ནས་ནི། །སྒྲུབ་པ་པོ་ཡིས་བསྟན་བྱས་ཏེ། །ས་ནི་སྤྱན་ཞེས་བྱ་བར་བཤད། །ཆུ་ཁམས་གསོད་བྱེད་མ་རུ་ཤེས། །མེ་དང་རླུང་ནི་སྒྲོལ་མ་དང། །གོས་དཀར་མོ་ནི་རབ་ཏུ་གྲགས། །བར་སྐབས་དག་གི་སྟོང་པ་ནི། །  
  
༄༅། །དེ་བཞིན་ཕ་རོལ་ཕྱིན་པ་ཡིན། །མཁས་པས་རྒྱབ་ཀྱིས་གཤེགས་གསོལ་བྱ། །དེ་ལྟར་དཔའ་བོའི་བརྡ་བྱས་ཏེ། །དིར་ནི་ལྷན་ཅིག་ཟས་བརྩམ་བྱ། །ནག་པོའི་ཕྱོགས་ཀྱི་ཆོས་བཅུ་དང། །དཀར་པོའི་ཕྱོགས་ཀྱིའང་དེ་བཞིན་འགྱུར། །རྡོ་རྗེ་ལྷ་མོ་ཤ་ཆང་  
རྣམས་ཀྱིས་ཀྱང། །ངེས་པར་རབ་ཏུ་འབད་དེ་མཆོད་པར་བྱ། །ནག་པོའི་ཚེས་བརྒྱད་ནག་པོའི་བཅུ་བཞི་དང། །དཀར་པོའི་ཚེས་བརྒྱད་དཀར་པོའི་བཅུ་བཞི་ལ། །རྡོ་རྗེ་ལྷ་མོ་ཤ་ཆང་རྣམས་ཀྱིས་ཀྱང། །ངེས་པར་རབ་ཏུ་འབད་དེ་མཆོད་པར་བྱ། །དེ་དག་མཆོད་པ་དེ་ལ་རབ་དགྱེས་  
ཤིང༑ །དཔལ་ལྡན་ཧེ་རུ་ཀ་ཡང་ཆགས་གྱུར་པའི། །ཐུགས་དགྱེས་གྱུར་ནས་མཆོག་ནི་སྩོལ་བར་འགྱུར། །འདི་ལྟར་མཆོག་ནི་དེ་དག་ལག་མཐིལ་གནས། །བྱང་ཆུབ་རྡོ་རྗེས་འདི་བྱས་ལས། །དགེ་ཆེན་དག་ནི་གང་སྐྱེས་པ། །ངན་འགྲོ་བྱང་ཆུབ་རྡོ་རྗེ་ཡི། །གོ་འཕང་མཆོག་ནི་ཐོབ་  
པར་ཤོག་ཀུན་སྤྱོད་མངོན་འབྱུང་ཞེས་བྱ་བ་ལུས་པ་དང་མཁའ་འགྲོ་ངེས་བརྗོད་བླ་མ་དང། །ལཱུ་ཡི་བ་ལ་སོགས་པ་ཡིས་ནི་མཛད་པར་བལྟས་ནས་ཀྱང། །འཁོར་ལོའི་གཙོ་བོ་དཔལ་དག་སྐྱེ་བ་གཅིག་ཏུ་ཡོངས་སུ་གོམས་མཛད་ནས། །དང་ལ་ལྡན་སམྦ་ར་རོལ་སྒྲུབ་ཐབས་བྱང་ཆུབ་གང་  
ཡིན་དེ་ལ་ཕྱག་འཚལ་ལོ། །སློབ་དཔོན་བྱང་ཆུབ་རྡོ་རྗེའི་ཞལ་སྔ་ནས་ཀྱིས་མཛད་པ་སམྦར་ཤེས་རབ་བྱེད་པ་ཞེས་བྱའི་འགྲེལ་པ། དཔལ་བདེ་མཆོག་གི་མངོན་པར་རྟོགས་པ་རྫོགས་སོ།། རྒྱ་གར་གྱི་མཁན་པོ་བྷ་དྲ་ཤྲཱི་བོ་དཧི་དང། ལོ་ཙཱ་བ་དགེ་སློང་དགེ་བའི་བློ་གྲོས་ཀྱིས་བསྒྱུར་ཅིང་  
ཞུས་ཏེ་གཏན་ལ་ཕབ་པ།།  
  
  
