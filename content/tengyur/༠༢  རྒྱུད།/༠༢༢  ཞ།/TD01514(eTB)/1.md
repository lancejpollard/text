  
།རྒྱ་གར་སྐད་དུ། ཛྙཱ་ནོ་ད་ཡོ་པ་དེ་ཤ་ནཱ་  
མ༑ བོད་སྐད་དུ། ཡེ་ཤེས་འབྱུང་བའི་མན་ངག་ཅེས་བྱ་བ། །རྡོ་རྗེ་མཁའ་འགྲོ་ལ་ཕྱག་འཚལ་ལོ། །འཁོར་ལོ་བཞི་དབུས་ཐམས་ཅད་ལུས་ལས་བྱུང་བའི་རྩ་རྣམས་དྲུག་ཅུ་ཕྲག་གཉིས་ཀུན། །སྣ་ཚོགས་གཟུགས་ཅན་ཡིད་སྐྱེས་ཡོན་ཏན་དུ་མ་ལྡན་ཞིང་སྒྲུབ་པོ་དངོས་གྲུབ་གསོལ། །འདི་རྣམས་  
ནང་ནས་གཙོ་མོ་རྒྱ་མཚོ་ལྟ་བུར་ཡང་ནི་བྱང་ཆུབ་སེམས་འབབ་པའི། །ལྷ་མོ་བདེ་བའི་རང་བཞིན་དགའ་བའི་གནས་སོན་རྡོ་རྗེ་ཕག་མོ་དེ་ཕྱག་འཚལ། །ཨཱ་ཨཱི་ཊྛི་ཨ་བཻ་རོ་ཨ་ཎ་ཞེས་བྱ་བ་ནི་དང་པོ་སྟེ་ཐོག་མར་རྣམ་པར་སྣང་མཛད་ཀྱིས་བོན་ཨོཾ་གནས་པའོ། །ཨཱ་ཨཱི་ཊྛི་ཨ་ཞེས་བྱ་བ་ནི་ཨ་ལ་གནས་པའི་  
ཡིད་དོ༑ བཻ་རོ་ཨ་ཎ་ཞེས་བྱ་བ་ནི་དེ་རྣམས་སྣ་ཚོགས་པས་སྣང་བར་བྱེད་པ་དང་གསལ་བར་བྱེད་པའོ། །ཏ་སུ་བགྒཱ་ནེ་ཏཱ་ཨི་ཞེས་བྱ་བ་ནི་དེར་སྡེ་ཚན་གྱི་མཐའ་ཧ་སྟེ། དེར་ལྟེ་བའི་མཐར་ཧ་ན་བདེ་བ་ཆེན་པོ་ཡིན་ནོ། །ཏ་ཧ་པ་ཧ་ནྟེ་ཞེས་བྱ་བ་ནི་ཏ་དང་པ་དག་གི་མཐའ་ནན་མ་སྟེ། ཏ་ཞེས་བྱ་བ་ནི་ཕྱེ་བ་དང་རྒྱས་  
  
༄༅། །པའོ༑ །པ་ཞེས་བྱ་བ་ནི་པདྨ་སྟེ། འདིའི་མཐར་ཧ་ནི་བདེ་བར་རྟོགས་པར་བྱའོ། །ས་བ་རཱ་དིཊྛ་མ་ཨི་ཞེས་བྱ་བ་ནི་སའི་ཕ་རོལ་ཏུ་ཧ་བདག་གིས་མཐོང་བ་སྟེ་ས་ཞེས་བྱ་བ་ནི་ཁུ་བའོ། །བཞེས་བྱ་བ་ནི་ལྟེ་བར་རོ། །རཱ་ཞེས་བྱ་བ་ནི་འདོད་ཆགས་ཆེན་པོའི་རང་བཞིན་གྱིས་ཡིད་སེམས་ཀྱི་རང་  
གི་ངོ་བོས་མཐོང་བའོ། །ཏི་ཨ་སར་སི་ར་སི་བཧུ་ཥི་སོ་ཞེས་བྱ་བ་ནི་དབྱངས་ཀྱི་གསུམ་པ་ཨི་ཡིས་སྤྱི་བོ་བརྒྱན་པའོ། །ཏི་ཨ་ཞེས་བྱ་བ་ནི་གསུམ་པ་སྟེ་སྐུ་དང་གསུང་དང་ཐུགས་སོ། །ས་ར་ཞེས་བྱ་བ་ནི་འཛག་པ་སྟེ། དེས་སྤྱི་བོ་རྣམ་པར་བརྒྱན་པ་ནི་བདེ་བ་ཆེན་པོ་རང་གི་ངོ་བོ་སྟེ་ཧའོ། །ས་ཨཱ་ར་མནྟེ་ཞེས་བྱ་བ་ནི་སའི་  
རྣམ་པ་མཐར་ཡིན་ནོ། །ས་ཞེས་བྱ་བ་ནི་ཁུ་བའོ། །ཨ་ཞེས་བྱ་བ་ནི་ཤེས་རབ་ཀྱི་པདྨའི་ཟེ་འབྲུ་ལའོ། །ར་ཞེས་བྱ་བ་ནི་འདོད་ཆགས་ཀྱི་རང་བཞིན་གྱིས་གཉིས་ཀྱི་མཐར་རྟོགས་པར་བྱའོ། །ལ་ཤ་མཛྫྷཱ་ས་ཎོ་ཞེས་བྱ་བ་ནི་ལ་དང་ཤ་དག་གི་དབུས་སུ་ཝ་སྟེ་དེས་གདན་དུ་བྱའོ། །ས་ཞེས་བྱ་བ་ནི་ཁུ་བས་ལྟེ་  
བར་སྟན་དུ་བྱས་པ་སྟེ། དེས་བག་ཆགས་ལ་སོགས་པ་ནུབ་པར་འགྱུར་བའོ། །བེཎྞི་བཱ་ཎ་པ་རི་ཨོ་ཨི་ཨོ་ཞེས་བྱ་བ་ནི་མདའ་གཉིས་ཡོངས་སུ་དག་པའི་སཱའོ། །བེཎྞེ་ཞེས་བྱ་བ་ནི་ཐབས་དང་ཤེས་རབ་ཀྱིས་སོ། །བཱ་ན་ཞེས་བྱ་བ་ནི་མངའོ། །ཨཎྜ་ཞེས་བྱ་བ་ནི་སྒོ་ངའི་མཛོད་ལས་བྱུང་བའི་བྱང་ཆུབ་ཀྱི་  
སེམས་སོ། །ཀ་ཞེས་བྱ་བ་ནི་བདེ་བ་སྟེ་དེས་སེམས་ཡོངས་སུ་དག་པ་ཡིན་ནོ། །ས་བ་རོ་ཞེས་བྱ་བ་ནི་སའི་ཕ་རོལ་གྱི་ཧའོ། །ཨཱ་ཨཱ་ར་ས་ར་བ་རི་སཎྛི་ཨོཾ་ཞེས་བྱ་བ་ནི་ཨའི་མདའ་ལ་ཡོངས་སུ་གནས་པ་ཡིན་ནོ། །ས་ཞེས་བྱ་བ་ནི་དབང་པོ་ལ་སོགས་པ་ཐམས་ཅད་དོ། །བཞེས་བྱ་བ་ནི་ལྟེ་བར་རོ། །  
ར་ཞེས་བྱ་བ་ནི་འདོད་ཆགས་ཀྱི་རང་བཞིན་གྱིས་གནས་པ་ཡིན་ནོ། །ཨ་ཞེས་བྱ་བ་ནི་ལྷ་མོའི་ཟེའུ་འབྲུ་ལའོ། །ར་ཞེས་བྱ་བ་ནི་འདོད་ཆགས་ཀྱི་རང་བཞིན་ལའོ། །ས་ར་ཞེས་བྱ་བ་ནི་ཁྲག་དང་ཁུ་བ་འདྲེས་པར་གྱུར་པར་གནས་ལའོ། །པུ་ཎོ་བི་སར་བ་རོ་ཞེས་བྱ་བ་ནི་ཡང་སའི་ཕ་རོལ་གྱི་ཧའོ། །བུ་  
ཞེས་བྱ་བ་ནི་པུལླཱི་རའི་གནས་སུ་ཁུ་བ་མཆོག་དམ་པ་གནས་པའོ། །པཉྩ་བཱ་ཎ་ས་ནོ་ཞེས་བྱ་བ་ནི་མདའ་ལྔ་བ་སྟེ་ཨུས་གདན་དུ་བྱས་པའོ། །དབང་བོ་ལྔའི་མདའི་རང་བཞིན་གྱི་ཁུ་བས་གདན་དུ་བྱས་པའོ། །ཁཎྜེ་ནྡུ་བིནྡུ་སོ་ཧི་ཨོ་ཞེས་བྱ་བ་ནི་ཟླ་བ་ཕྱེད་པའི་ཐིག་ལེས་རྒྱན་པའོ། །ཨིནྡུའི་རང་གི་ངོ་  
  
།འདིས་བྱང་ཆུབ་སེམས་བརྒྱན་པའོ། །ལ་ས་མཛྷ་ཊྛའིའོ་ཞེས་བྱ་བ་ནི་ལ་དང་ཤ་དག་གི་དབུས་སུ་ཝའོ། །ས་ཞེས་བྱ་བ་ནི་སེམས་དཔའོ། །ལ་ཞེས་བྱ་བ་ནི་བག་ཆགས་ལ་སོགས་པ་ནུབ་པར་འགྱུར་བའོ།།  
ད་ཧ་བཱ་ཎ་པ་རི་ཨོ་སི་ཨོ་ཞེས་བྱ་བ་ནི་མདའ་བཅུ་པ་སྟེ་ཨཽ་ཡིས་ཡོངས་སུ་དག་པའོ། །ད་ཧ་ཞེས་བྱ་བ་ནི་སྒོ་བཅུ་པོ་རྣམས་སོ། །བཱ་ཎཱ་ཞེས་བྱ་བ་ནི་མདའ་སྟེ་འཛག་པའོ། །དེས་ཡོངས་སུ་དག་པ་ནི་སེམས་སོ། །ས་ས་མཛྫྷ་ཞེས་བྱ་བ་ནི་ཤ་དང་སའི་དབུས་སུ་ཥའོ། །ས་ས་ཞེས་བྱ་བ་ནི་གཉིས་  
ཀྱི་ཁུ་བ་འདུས་པ་དབུས་ཡིན་ནོ། །ཏི་ཨ་བ་ཨ་ཎ་ཞེས་བྱ་བ་ལ་ཞལ་གསུམ་པ་ནི་གདོང་སྟེ་ཊའོ། །དགའ་བ་གསུམ་གྱི་ནང་དུ་གདོང་ནི་གཙོ་བོ་སྟེ་ལྷན་ཅིག་སྐྱེས་པ་ཡིན་ནོ། །པ་བ་ན་བི་ཨ་རུདྡ་ཨཾ་ཞེས་བྱ་བ་ནི་རླུང་དང་འགལ་བ་ནི་ཧེའོ། །ཧ་དང་ཨེའི་སྦྱོར་བས་བ་བ་ནི་རླུང་སྟེ་ལྡོག་པར་འགྱུར་རོ།།  
པ་ཌི་ཧཱ་ས་ཨི་ཞེས་བྱ་བ་ནི་དེ་ནི་མངོན་པར་འདོད་པ་དང་འདོད་པའོ། །ཧཱུཾ་ཧཱུཾ་ཧཱལླ་ཨི་ཞེས་བྱ་བ་ནི་ཧཱུཾ་ཧཱུཾ་བྱིན་ནས་ཕྱིས་ཧ་བླང་བར་བྱ་སྟེ་ཧཱུཾ་ཧཱུཾ་ཕཊ་ཀྱི་སྒྲས་ཧ་བདེ་བ་ཆེན་པོ་གཟུང་བར་བྱའོ། །ན་བ་སར་པ་རི་པུ་རི་ཨ་ཨཾ་ཞེས་བྱ་བ་ནི་མདའ་དགུ་ཡིས་ཏེ་ཡིས་ཡོངས་སུ་དག་པའོ། །སྒོ་དགུར་  
མདའ་ནི་འཛག་པ་སྟེ་བྱང་ཆུབ་ཀྱི་སེམས་དེས་ཡོངས་སུ་གང་བའོ། །ཕ་ལ་ཨ་ལ་ཨེ་བའི་ཎྞཱ་སེ་ཞེས་བྱ་བ་ནི་ཕཊ་རྣམ་པར་དགོད་པར་བྱ་སྟེ། ཨ་ལ་གང་ཞིག་ནུབ་པ་དེའི་འབྲས་བུ་བསམ་གཏན་ལ་དགོད་པར་བྱའོ། །ས་ཧྞ་ཨ་ཞེས་བྱ་བ་ནི་ཕཊ་དང་ཡང་དག་པར་ལྡན་པ་ནི་ཧའོ། །ས་ཞེས་བྱ་བ་  
ནི་ཁུ་བ་སྟེ་འདིའི་ས་བོན་ནི་ཧའོ། །ཨ་པ་རི་པཱུ་རི་ཨཱ་ཞེས་བྱ་བ་ནི་ཨཾ་གི་རང་བཞིན་གྱི་ཐིག་ལེས་ཡོངས་སུ་གང་བའོ། །ཨཾ་ཞེས་བྱ་བ་ནི་ཐིག་ལེས་ཐམས་ཅད་ཡོངས་སུ་གང་བའོ། །དཔའ་བོའི་སྔགས་བཏུས་པའོ། །པཉྩ་མཛྫྷ་ཊྛི་ཨོ་ཞེས་བ་ནི་ལྔ་པའི་དབུས་སུ་གནས་པ་ནི་བ་སྟེ། ཕུང་པོ་ལྔ་  
ལ་སོགས་པ་བྱང་ཆུབ་སེམས་ཀྱི་ནང་དུ་གནས་པའོ། །ཏནྟོ་ཧཱ་ཡོ་ཞེས་བྱ་བ་ནི་དེའི་མཐར་ཧཱ་དང་ཡོ་དང་ལྡན་པ་སྟེ། རིགས་ཀྱི་བདག་པོའི་མཐར་ཧ་བདེ་བ་ཆེན་པོ་རླུང་དང་ལྡན་པ་ཡིན་ནོ། །ས་བ་རོ་ར་བརྞྛ་ཏུ་ཌྷོ་ཞེས་བྱ་བ་ནི་སའི་ཕ་རོལ་ནི་ཧ་སྟེ། རའི་ཡིག་འབྲུ་བཏགས་པ་ཡིན་ནོ། །  
  
༄༅། །ཨི་ཨ་ར་ས་ར་ར་སཾ་ཊྛ་ཨོ་ཞེས་བྱ་བ་ནི་ཨིའི་དབྱངས་ཡང་དག་པར་གནས་པའོ། །ས་ཞེས་བྱ་བ་ནི་ཁུ་བ་མཆོག་དམ་པ་སྟེ་འདོད་ཆགས་ལ་ཞོན་པ་ཡིན་ནོ། །ཨིའི་དབྱངས་ཀྱི་དབང་པོ་ལ་སོགས་པ་འཛག་པའི་འདི་རྣམས་ཀྱི་གནས་སུ་བདེ་བ་ཆེན་པོ་གནས་པའོ། །བ་ཧནྟོ་ཞེས་བྱ་བ་  
ནི་མཐར་མ་ཡིན་ནོ། །པ་ཞེས་བྱ་བ་ནི་པདྨའི་མཐར་ཡིད་བྱང་ཆུབ་ཀྱི་སེམས་བསྒོམ་པར་བྱའོ། །ན་བ་ས་ར་པ་ནི་ཨོ་ཨི་ཨོ་ཞེས་བྱ་བ་ནི་མདའ་དགུ་པ་སྟེ། ཨོ་ཡིས་ཡོངས་སུ་དག་པའི་མ་ཡིན་ཏེ། རྩ་དགུའི་མདའ་འཛག་པ་དེས་ཡོངས་སུ་དག་པ་ནི་དཀྱིལ་འཁོར་ཡིན་ནོ། །ས་བོར་ར་བཎྞཱ་རུ་ཊྷོ་ཞེས་  
བྱ་བ་ནི་སའི་ཕ་རོལ་ནི་ཧ་སྟེ། རལ་ཞོན་པ་ཡིན་ནོ། །ས་ཞེས་བྱ་བ་ནི་སེམས་ཅན་ནོ། །པ་ར་ཞེས་བྱ་བ་ནི་དམ་པ་སྟེ། གང་ཞིག་པདྨར་རྡོ་རྗེ་བཅུག་པ་དེ་ནི་འདོད་ཆགས་ལ་ཞོན་པ་ཡིན་ནོ། །ཨེ་ཨཱ་ར་ཀཎྞཱ་བྷ་ར་ཎོ་ཞེས་བྱ་བ་ནི་ཨེའི་དབྱིབས་ཀྱིས་རྣ་བ་ལ་རྒྱན་དུ་བྱས་པ་སྟེ། ཨེའི་དབྱིབས་ཀྱིས་པདྨའི་ཟེ་འབྲུ་  
ལ་ཨ་ཡིན་ནོ། །ས་བ་རོ་ར་བརྞཱ་རུ་ཊྷོ་ཞེས་བྱ་བ་ནི་སའི་ཕ་རོལ་གྱི་ཧ་སྟེ་རའི་ཡིག་འབྲུ་ཞོན་པ་ཡིན་ནོ། །ལྟེ་བ་དང་ཉེ་བར་འདོད་ཆགས་ལ་ཞོན་པ་ནི་སེམས་ཆེན་པོ་ཡིན་ནོ། །ཨི་སར་ཁཎྞཱ་ནྡུ་བིནྡུ་བཧུ་སི་ཨོ་ཨོ་ཧ་ཨི་ཞེས་བྱ་བ་ནི་ཨིའི་མདའ་དང་ཟླ་བ་ཕྱེད་པ་དང་ཐིག་ལེས་བརྒྱན་པའི་ཧ་ནི་མཛེས་པ་ཡིན་  
ནོ༑ །དབང་པོ་ལ་སོགས་པའི་མདའ་འཛག་པའི་ཟླ་བའི་རང་བཞིན་གྱི་ཐིག་ལེས་བག་ཆགས་ལ་སོགས་གང་གི་ཚེ་གཅད་པར་གྱུར་པ་དེའི་ཚེ་དཀྱིལ་འཁོར་ཆེན་པོ་མཛེས་པ་ཡིན་ནོ། །ས་བོར་ཞེས་བྱ་བ་ནི་སའི་ཕ་རོལ་གྱི་ཧ་སྟེ། དོག་པའི་རྩའི་སྤྱི་བོ་མཛེས་པའི་ནམ་མཁའི་གནས་སུ་བཅུག་པའི་  
བྱང་ཆུབ་ཀྱི་སེམས་ཆེན་པོའོ། །པཉྩ་ས་ར་ཛོ་ཨི་ཨི་ཞེས་བྱ་བ་ནི་མདའ་ལྔའི་ཨུ་དང་ལྡན་པ་སྟེ། བྱང་ཆུབ་ཀྱི་སེམས་དེ་དབང་པོ་ལྔ་དཔལ་ལྡན་པའོ། །ཁཎྜེ་ནམ་ཨུཌ་མཎྜི་ཨོ་ཞེས་བྱ་བ་ནི་ཟླ་བ་ཕྱེད་པ་དང་ཐིག་ལེས་ཅོད་པན་ལ་བརྒྱན་པ་སྟེ། རྡོ་རྗེའི་ཅོད་པན་གྱི་རྩེ་མོའི་ཆ་ལ་ཟླ་བའི་རང་བཞིན་གྱི་ཐིག་ལེའི་  
གཟུགས་ཀྱི་བྱང་ཆུབ་སེམས་འདིས་ཉོན་མོངས་པ་ལ་སོགས་པ་ཀུན་གཅོད་ཅིང་འཇོམས་པ་ཇི་སྙེད་པའོ། །པུ་ཎོ་བི་ས་ཨ་ལ་ཏ་ནུབ་ར་ཎ་ཧོ་ཞེས་བྱ་བ་ནི་ཡང་ལུས་ཐམས་ཅད་ཀྱི་མཆོག་གི་མགོན་པོ་ཧཱུཾ་སྦྱིན་པར་བྱ་སྟེ། རྡོ་རྗེ་དང་པདྨ་མཉམ་པར་སྦྱོར་བ་ལས་མཚོན་པར་བྱས་ནས་ཕྱིས་ལུས་ཐམས་ཅད་ཀྱི་མགོན་  
  
།ཕ་ཎ་ར་ཨ་ཎ་བི་ཧཱུཾ་ས་ཎོ་ཤ་སོ་ཞེས་བྱ་བ་ནི་ཕཊ་རིན་པོ་ཆེ་གཉིས་ཀྱིས་སྔགས་ཀྱི་མཐར་རྣ་བར་བརྒྱན་པ་སྟེ། རིགས་ཀྱི་བདག་པོའི་ནོར་བུའི་བུ་གར་ཕཊ་དགོད་པར་བྱའོ། །བྱས་པ་འདིས་མ་ལུས་པའི་བྱང་ཆུབ་ཀྱི་སེམས་ཐིམ་པར་འགྱུར་རོ། །པི་ཧི་ཎཱ་  
ཞེས་བྱ་བ་ནི་གང་ཞིག་སྔགས་ཀྱི་དང་པོར་ཨོཾ་དང་བྲལ་བ་སྟེ་སྤངས་པའོ། །བཻ་རོ་ཨ་ཎ་པི་པི་ཧ་པ་རི་ཨཾ་ཞེས་བྱ་བ་ནི་རྣམ་པར་སྣང་མཛད་ཀྱི་ས་བོན་ཨོཾ་གྱིས་སྔགས་དེའི་ཚིག་རྐང་སྣ་ཚོགས་པར་དགང་བར་བྱ་སྟེ། སྣ་ཚོགས་ནི་རྣམ་པ་སྣ་ཚོགས་པའི་པདྨ་འདིའོ། །ཚིག་རྐང་ནི་གནས་སུ་སྟེ་བྱང་ཆུབ་ཀྱིས་དགང་བར་  
བྱའོ། །ཨ་པ་ར་མ་ཤེ་ཥ་ཞེས་བྱ་བ་ནི། རིགས་ཀྱི་བདག་པོའི་ཁར་ཨོཾ་བསྒོམ་པར་བྱའོ། །རྣལ་འབྱོར་མ་དྲུག་གི་སྔགས་བཏུས་པའོ། །པུབྦ་ཙི་ཨ་ཀམྨཱནྟ་ཞེས་བྱ་བ་ནི་དང་པོ་ལས་ཀ་སྦྱིན་པར་བྱ་བའོ། །དང་པོ་ནི་དགའ་བའོ། །སེམས་ནི་བྱང་ཆུབ་ཀྱི་སེམས་ལས་བརྩམས་ཏེ་ཀཾ་ནི་བདེ་བ་ཡིན་ནོ། །བ་ཧཱི་ས་མ་  
བེཎྞི་བྷ་ཎི་ཨ་ཞེས་བྱ་བ་ནི་མེའི་ས་བོན་ར་དང་མཉམ་ཞིང་མཚུངས་པར་ཉིས་འགྱུར་ཏེ། འདོད་ཆགས་ཀྱིས་མཉམ་པའི་བྱང་ཆུབ་ཀྱི་སེམས་ཐབས་དང་ཤེས་རབ་ཀྱི་བདག་ཉིད་ཅན་ཉིས་འགྱུར་ཡིན་ནོ། །ཀུ་རུ་ཀུ་རུ་སཏྟ་བི་ཨོ་ཨ་ཞེས་བྱ་བ་ནི་ཀུ་རུ་ཀུ་རུ་དམ་པའི་ས་བོན་སྦྱིན་པར་བྱ་སྟེ། འདོད་ཆགས་ཀྱིས་  
ཤར་པའི་ཀ་བདེ་བ་དམ་པའི་ས་བོན་ཡིན་ནོ། །དཧེ་ཧི་ཛ་ཊ་ཀུ་ཌིལ་ཨུ་སཱ་ཧཱ་ཞེས་བྱ་བ་ནི་ཌྷའི་སྟེང་དུ་ནའི་རལ་པ་མཛེས་པ་ཡིན་ནོ། །བ་ཞེས་བྱ་བ་ནི་དང་འདྲ་བའི་ཆོས་ཀྱི་འཁོར་ལོ་ཡི་གེ་ཐམས་ཅད་ཀྱི་མགོ་བོར་ཐིག་ལེ་འདིས་བྱང་ཆུབ་ཀྱི་སེམས་འབབ་བོ། །ཨེ་ཨ་པུ་ཎི་ཨ་ཞེས་བྱ་བ་ནི་འདི་ཡང་བརྗོད་  
པར་བྱ་སྟེ། བ་ལྟ་བུའི་འཁོར་ལོ་ཉིས་འགྱུར་ཡིན་ནོ། །ཨ་ལི་ཨ་ཏཱ་སི་ཨ་ལོ་ཨེ་ཞེས་བྱ་བ་ནི་འཇིག་རྟེན་གྱི་བརྫུན་པའི་སྐྲག་པ་ནི་ཏྲཱ་ས་ཡ་ཞེས་བྱ་བ་ཡིན་ཏེ། གང་གི་ཚེ་དེའི་ཁུ་བས་འཁོར་ལོ་བཞིས་འཇིག་རྟེན་ཁྱབ་པ་དེའི་ཚེ་བག་ཆགས་ལ་སོགས་པ་མ་ལུས་པ་འཇིགས་པར་བྱེད་དོ། །རུ་ཨ་བི་  
ག་ཨེ་ཞེས་བྱ་བ་ནི་བག་ཆགས་བཅོམ་ནས་འཇིག་རྟེན་གཟུགས་དང་བྲལ་བ་ཡིན་ནོ། །ཨེ་ས་སབྦྷཱ་བ་བྷ་ཎི་ཨ་ཞེས་བྱ་བ་ནི་ཡི་གེ་འདི་དག་གི་རང་བཞིན་ཡང་བརྗོད་པར་བྱ་སྟེ། འདོད་ཆགས་དང་འདོད་ཆགས་དང་བྲལ་བ་འདི་དག་འདྲེས་པར་གྱུར་པའི་ཁུ་བ་ཡང་དམ་པའི་དངོས་པོ་མཛེས་པའི་  
  
༄༅། །གནས་སུ་འོང་བར་འགྱུར་རོ། །འོངས་པར་གྱུར་ན་ཅིར་འགྱུར་ཞེ་ན། རྫོགས་པའི་སངས་རྒྱས་ཀྱི་སྐུ་འཐོབ་པར་འགྱུར་རོ། །ཀ་སཱཀྑ་ཨོ་ཨཱ་ར་ས་ར་ས་ཡུ་ཏ་ཞེས་བྱ་བ་གང་ཞིག་ཀ་དང་ཥའི་ཡི་གེ་དག་འདྲེས་པར་གྱུར་པ་དེ་ནི་ཨོ་མདའ་དང་ཡང་དག་པར་ལྡན་པར་བྱའོ། །ཨོ་ནི་  
རྩ་དགུ་སྟེ་སྒོ་དགུ་རུ་ཁུ་བ་དང་བདེ་བ་དམ་པའི་དངོས་པོ་དག་དང་ལྡན་པ་ཡིན་ནོ། །བྷ་ཡ་ཡཱ་སཊྛི་ཨ་ཞེས་བྱ་བ་ནི་བྷ་ཡཱི་སྒྲས་ཡང་དག་པར་གནས་པར་བྱའོ། །བྷ་ཞེས་བྱ་བ་ནི་བྷ་ག་སྟེ་ཙའི་ནམ་མཁའི་གནས་སུའོ། །ཡ་ནི་རླུང་ཡང་དག་གནས་པའོ། །ཨ་ཥ་བྷ་ནི་ཨབྦཾ་ཞེས་བྱ་བ་ནི་འདིའི་སྒྲ་ཡང་བརྗོད་དེ་  
ཨེ་ལྟ་བུའི་བདེ་བ་ཆེན་པོའི་འཁོར་ལོར་སོང་ནས་ཡང་འོང་བར་འགྱུར་རོ། །ར་བི་ཨ་ས་ཎ་སཊྛི་ཨོ་ས་བ་རོ་ཞེས་བྱ་བ་ནི་སའི་ཕ་རོལ་གྱི་ཧའི་ར་ནི་སྟན་ཡིན་ཏེ། རའི་སྟན་ལ་གནས་པར་ཧ་བདེ་བ་ཆེན་པོ་བསྒོམ་པར་བྱའོ། །ད་ཧ་པཱ་ན་ཁཎྜེནྡུ་བིནྡུ་པ་རི་པཱུ་རི་ཨཾ་ཞེས་བྱ་བ་ནི་མདའ་བཅུ་པ་ཨོ་དང་ཟླ་བ་ཕྱེད་པ་དང་  
ཐིག་ལེས་ཡོངས་སུ་གང་བ་ནི་ཧྲ་སྟེ། སྒོ་བཅུ་རུ་གནས་པའི་རྩ་རྣམས་ཟླ་བའི་རང་བཞིན་ཐིག་ལེའི་བྱང་ཆུབ་ཀྱི་སེམས་ཀྱིས་གང་གི་ཚེ་གང་བར་གྱུར་པ་དེའི་ཚེ་བག་ཆགས་ལ་སོགས་པ་བཅོམ་པས་ས་བཅུ་ཐོབ་པ་ཡིན་ནོ། ཨེ་ཨཾ་པུ་ཎོ་བི་ཀ་ཧི་ཨ་ཞེས་བྱ་བ་ནི་འདི་ཡང་བརྗོད་པར་བྱ་སྟེ། གཞན་ཡངས་  
བཅུ་གཅིག་ཀྱང་ཡིན་ནོ། །ས་བ་རོ་བ་སིགྒ་སཊྛི་ཨོ་ཞེས་བྱ་བ་ནི་སའི་ཕ་རོལ་གྱི་ཧ་ཐིག་ལེ་གཉིས་དང་ལྷན་ཅིག་པའོ། །ས་ཞེས་བྱ་བ་ནི་ཁུ་བའོ། །བ་རོ་ཞེས་བྱ་བ་ནི་སྤྲུལ་པའི་འཁོར་ལོའི་ལྟེ་བའི་དབུས་སུ་ཐབས་དང་ཤེས་རབ་ཀྱི་ཐིག་ལེ་འདུས་པའི་བདེ་བ་ཆེན་པོའི་རང་བཞིན་ཧའོ། དི་རྞ་ཨ་ར་ས་ཧཱ་ཨ་  
པ་རི་ཨོ་སི་ཨོ་ཞེས་བྱ་བ་ནི་དེ་ཉིད་ཉིན་བྱེད་ཀྱི་ས་བོན་ར་དང་ལྷན་ཅིག་པས་ཡོངས་སུ་དག་པ་བྱ་སྟེ། དེའི་བདེ་བ་ཆེན་པོ་དང་ལྷན་ཅིག་འདོད་ཆགས་ཆེན་པོའི་རང་བཞིན་གྱིས་སྣང་བར་བྱེད་དེ་འདིས་ཡོངས་སུ་དག་པ་ཡིན་ནོ། །བེཎྞི་གུ་ཎི་ཨབྦཱ་ཞེས་བྱ་བ་ནི་ཧྲ་ལན་གཉིས་སུ་བགྲང་བར་བྱ་སྟེ། ཐབས་དང་ཤེས་  
རབ་ཀྱི་རང་བཞིན་གྱི་ཐིག་ལེ་བཞིར་ཤེས་པར་བྱའོ། །ཕེ་ཀཱ་རོ་དྷཱ་ཏ་བཱ་ལེནྡུ་བིནྡུ་ཛོ་ཨི་ཨཾ་ཞེས་བྱ་བ་ནི་ཕེའི་ཡི་གེའི་སྟེང་དུ་བྱིས་པའི་ཟླ་བ་དང་ཐིག་ལེ་དང་ལྡན་པར་བྱའོ། །བྱིས་པའི་རང་བཞིན་ནི་ཤེས་རབ་སྟེ་ཕེའི་ཡི་གེ་ལས་རྫོགས་པའི་ཟེའུ་འབྲུར་ཕྱིས་བྱང་ཆུབ་སེམས་ཀྱི་ཐིག་ལ་དང་ལྡན་པར་བྱའོ། །  
  
ཡི་གེ་འདི་ཡང་རྡོ་རྗེའི་ལྟ་བར་བསྒོམ་པར་བྱའོ། །ཕཊ་ཕཊ་ཊོ་པ་ཊི་ཀཱ་ར་སོ་ཧི་ཨཾ་ཞེས་བྱ་བ་ནི་ཕཊ་ཕཊ་ཅེས་བྱ་བའི་དྲེགས་པ་སྟེ་ང་རྒྱལ་གྱིས་མཛས་པའོ། །རྡོ་རྗེ་དང་པདྨའི་སྒྲའི་ཕཊ་ཀྱིས་འདོད་ཆགས་ཆེན་པོ་མཛེས་པའོ། །ས་ཨ་  
ལ་བི་ཨཔྤ་ཏ་རུ་ད་ཧ་ད་ཧ་ཌ་ཨི་ཎི་སཾ་བ་དུ་ཞེས་བྱ་བ་ནི་རྣམ་པར་རྟོག་པ་ཐམས་ཅད་ཀྱི་ཤིང་མཁའ་འགྲོ་མའི་རཱ་བའི་སྡོམ་པས་བསྲེགས་པར་བརྗོད་དེ་དེའི་ཕྱིར་ད་ཧ་ད་ཧ་ཞེས་བྱ་བའི་སྒྲ་ཡོངས་སུ་བརྟགས་པའོ། །མཁའ་འགྲོ་མའི་སྡོམ་པའི་ཆོས་ཀྱི་འབྱུང་གནས་ཀྱི་མཐར་གནས་པ་ཡང་མ་ཡིན་ཞིང་  
འབྱུང་བའང་མ་ཡིན་པའི་བྱང་ཆུབ་ཀྱི་སེམས་ཀྱི་རྣམ་པར་རྟོག་པ་ལ་སོགས་པ་ཐམས་ཅད་བསྲེགས་པའོ། །པཉྩ་བགྒ་ཞེས་བྱ་བ་ནི་སྡེ་ཚན་ལྔ་པའི་པའོ། །པ་ཞེས་བྱ་བ་ནི་སྤྲུལ་པའི་པདྨར་སྡེ་ཚན་བརྒྱད་བསྒོམ་པར་བྱའོ། །པཎྞཱི་ས་ཨུཏྟོ་ཞེས་བྱ་བ་ནི་སྡེ་ཚན་གཉིས་པའི་དང་པོ་ཙ་དང་ལྡན་  
བ་སྟེ༑ དེ་ལ་སྡེ་ཚན་བརྒྱད་ཀྱི་ནང་དུ་རླུང་གི་འགྲོ་བ་དང་འོད་བའི་བསྒོམ་པས་བྱང་ཆུབ་ཀྱི་སེམས་དང་ལྡན་པ་ཡིན་ནོ། །བྷཀྵ་བྷཀྵ་བ་ས་རུ་དཧི་རཱནྟྲ་མཱ་ལཱ་བ་ལམྦི་ནེ་གྲྀཧྞ་གྲྀཧྞ་སཔྟ་བཱ་ཏཱ་ལ་ག་ཏ་བཧུ་ཛངྒ་སརྦམྦཱ་ཏརྫ་ཡ། བི་གུ་ཎི་ཨ་ཞེས་བྱ་བ་ནི་ཏརྫ་ཡའི་སྒྲ་ཉིས་འགྱུར་དུ་བྱའོ། །དང་པོ་བྷ་ནས་རའི་  
མཐའི་ཡི་གེས་དང་པོ་རྡོ་རྗེའི་རྩ་བ་ནས་ལྟེ་བའི་མཐར་ཐིག་ལེ་དགུ་ཡང་དག་བཤད་དོ། །དང་པོ་ཏྟ་ནས་ཧྞའི་ཡི་གེ་དང་པོ་ལྟེ་བ་ནས་སྙིང་གའི་མཐར་ཡང་དག་པར་བཤད་དོ། །དང་པོ་གྲྀ་ནས་ཐ་མ་ཏའི་ཡི་གེས་དང་པོ་སྙིང་གནས་མགྲིན་པའི་མཐར་བལྟའོ། །དང་པོ་བཧུ་ནས་མཐའ་མ་ཡིའི་དང་པོ་མགྲིན་  
པ་ནས་བདེ་བ་ཆེན་པོའི་མཐར་ཡང་དག་པར་བཤད་དོ། །འདི་དག་ཐབས་དང་ཤེས་རབ་ཀྱི་རང་བཞིན་གྱིས་ཉིས་འགྱུར་དུ་བྱས་ན་ཐིག་ལེ་བདུན་ཅུ་རྩ་གཉིས་སོ། །འདི་རྣམས་རྡོ་རྗེ་དང་པདྨ་མཉམ་པར་སྦྱོར་བས་གང་གི་ཚེ་གཡོ་བ་དེའི་ཚེ་རྡོ་རྗེའི་མཐར་བདེ་བ་ཆེན་པོར་འགྱུར་རོ། །ཨ་ཞེས་བྱ་བ་ནི་  
ཨའོ༑ །ཀའི་ཡིག་འབྲུ་ཞེས་བྱ་བ་ནི་ཀ་སྦྱིན་པར་བྱ་སྟེ། ཨ་གཏུམ་མོའི་ས་བོན་ལ་ཀ་བདེ་བ་ཆེན་པོ་ཡིན་ནོ། །ཏྲི་ཨ་ཙ་ཨུཊྛ་ཞེས་བྱ་བ་ནི་གསུམ་པའི་བཞི་པ་ཌྷའོ། །བ་བ་སཾཊྛི་ཨ་ཞེས་བྱ་བ་ནི་རླུང་གི་ས་བོན་ཡ་ལ་ཌྷ་གནས་པ་ཡིན་ནོ། །ཙ་ཨུཊྛ་ཞེས་བྱ་བ་ནི་བཞི་པ་སྟེ། ལྷན་ཅིག་སྐྱེས་པ་ལ་བ་ན་སྟེ་  
  
༄༅། །རླུང་ཡང་དག་པར་གནས་པ་ཡིན་ནོ། །ཨེ་ཨཎྷེ་སཾ་ཛོ་ཨ་བཧི་ནི་ཨབྦ་ཞེས་བྱ་བ་ནི་འདི་སྦྱོར་བ་ཡང་བརྗོད་པར་བྱ་སྟེ། འདིའི་སྦྱོར་བ་ཡང་བླ་མའི་མན་ངག་ཤེས་པར་བྱས་ནས་བསྒོམ་པར་བྱའོ། །སོ་ཧ་ཨི་ར་བི་ཨ་ས་ཎ་སཊྛི་ཨོ་ས་བ་རོ་ཞེས་བྱ་བ་ནི་སའི་ཕ་རོལ་གྱི་ཧ་ཉི་མའི་ས་བོན་ར་ཡིས་  
སྟན་དུ་བྱས་ན་ཧས་མཛེས་པ་ཡིན་ཏེ། དབང་པོ་ཐམས་ཅད་མཆོག་ཏུ་ཁྱད་པར་དུ་འཕགས་པ་འདོད་ཆགས་ཆེན་པོའི་པདྨའི་སྟན་གྱིས་མཛེས་པ་ཡིན་ནོ། ཅོ་ཨུ་བཱ་ཎ་པ་རི་པཱུ་རི་ཨ་ཞེས་བྱ་བ་ནི་མདའ་བཞི་པའི་ཨི་ཡིས་ཡོངས་སུ་གང་བ་སྟེ། བཞི་པ་ལྷན་ཅིག་སྐྱེས་པས་དབང་པོ་ཐམས་ཅད་  
ཡོངས་སུ་གང་ཞིང་ཚིམ་པར་གནས་པས་གང་དུ་ཡང་འགྲོ་བར་མི་འགྱུར་རོ། །པུ་ཎོ་བ་བྷ་ཎི་ཨ་ཞེས་བྱ་བ་ནི་ཡི་གེ་འདི་ཡང་བརྗོད་པར་བྱ་སྟེ། ཡང་དབང་པོ་ལ་སོགས་པ་གང་བ་ཡིན་ནོ། །ཀ་སཱ་ཀྵ་ཞེས་བྱ་བ་ནི་ཀ་དང་ཥ་དག་མཉམ་པར་སྦྱོར་བས་ཀྵའོ། །ཀཥ་ཞེས་བྱ་བ་ནི་ཐབས་དང་ཤེས་རབ་  
ཀྱི་བདག་ཉིད་ཅན་གྱི་བྱང་ཆུབ་ཀྱི་སེམས་ཡིན་ནོ། པཉྩ་བགྒཱནྷ་ཨ་ས་ཎཊྛ། ཨ་ཞེས་བྱ་བ་ནི་སྡེ་ཚན་ལྔ་མཐའ་མའི་ཡི་གེས་གདན་དུ་བྱས་པ་སྟེ། ཕུང་པོ་ལྔ་ལ་སོགས་པ་ལྟེ་བའི་མཐར་སོན་པས་འདིར་སྟན་མའི་རྣམ་པ་ཡིད་ཀྱི་རང་བཞིན་ལ་བདེ་བ་ཆེན་པོ་ལས་འཛག་པའི་བྱང་ཆུབ་ཀྱི་སེམས་བདེ་  
བ་ཆེན་པོའི་རང་བཞིན་གྱིས་སྟན་དུ་བྱས་པའོ། ཨ་ཨཱ་ར་བིནྡུ་ས་ཡུཏྟོ་ཞེས་བྱ་བ་ནི་ཨཱ་ཐིག་ལེ་དག་དང་ཡང་དག་པར་ལྡན་པ་ཡིན་ཏེ། དེར་སྐད་ཅིག་ལ་ཨ་ནི་རྣམ་པ་སྟེ། དཀྱིལ་འཁོར་གྱི་འཁོར་ལོ་ལ་སོགས་པ་ཐིག་ལེ་དང་དང་ཡང་དག་པར་ལྡན་པ་ཡིན་ནོ། ཨེ་ཨཾ་ཙི་ཨ་བྷ་ཎི་ཨབྦཱ་ཞེས་བྱ་བ་ནི་ཡི་གེ་འདི་  
ཡང་བརྗོད་པར་བྱ་བ་སྟེ། སེམས་འདི་ཡང་ཤེས་པར་བྱ་བའོ། ས་བ་རེ་བཻཎྞི་བ་སགྒ་ཧི་ཨོ་ཞེས་བྱ་བ་ནི་སའི་ཕ་རོལ་གྱི་ཧ་ལ་མདའ་གཉིས་པའི་ཨ་བཟུང་བ་སྟེ། རྔོན་པ་མདའ་གཉིས་ཐོགས་ནས་དབང་པོ་ལ་སོགས་པའི་རི་དགས་ལ་བསྣུན་པར་བྱེད་དོ། །ས་བ་རོ་ཞེས་བྱ་བ་ནི་རྡོ་རྗེའོ། །བེཎྞི་བ་ཎ་ཞེས་བྱ་བ་ནི་  
པདྨ་སྟེ་འདི་དག་གིས་བག་ཆགས་ལ་སོགས་པའི་རི་དགས་གསོད་པར་བྱེད་དོ། པུ་ཎོ་བི་ཏི་ཨ་བཱ་ན་པ་རི་ཨོ་སི་ཨ་ས་བ་རོ་ཞེས་བྱ་བ་ནི་ཡང་སའི་ཕ་རོལ་གྱི་ཧ་མདའ་གསུམ་པ་ཨི་ཐུང་དུས་ཡོངས་སུ་དག་པ་ཡིན་ཏེ། སྐུ་དང་གསུང་དང་ཐུགས་ཀྱི་དཀྱིལ་འཁོར་ཐམས་ཅད་ཀྱི་འཁོར་ལོ་མཆོག་ཏུ་ཁྱད་  
  
།པུ་ཎོ་བི་ས་བ་རོ་པཉྩ་བཱ་ཎཱ་ས་ཎོ་ཀི་ཨོ་ཞེས་བྱ་བ་ནི་ཡ་སའི་ཕ་རོལ་གྱི་ཧ་སྟེ། འདིས་མདའ་ལྔ་པ་ཨུ་ཐུང་དུ་སྟན་དུ་བྱས་པའོ། །རྣམ་པ་ཐམས་ཅད་ཀྱི་མཆོག་དང་ལྡན་པའི་ཨུའི་རྣམ་པས་བདེ་བ་ཆེན་པོའི་རང་བཞིན་གྱིས་དབང་པོ་ལྔ་སྟན་དུ་བྱས་པ་ཡིན་ནོ། །ཨེ་  
ཧྱ་སབྦཱ་ཁཎྜེནྡུ་བིནྡུ་མ་ཨུ་ཌ་བཧུ་ཥི་ཨ་ཞེས་བྱ་བ་ནི་ཡི་གེ་གསུམ་པོ་འདི་དག་ཐམས་ཅད་ཀྱི་ཅོད་པན་ལ་ཟླ་བ་ཕྱེད་པ་དང་ཐིག་ལེས་རྣམ་པར་བརྒྱན་པ་སྟེ། སྐུ་དང་གསུང་དང་ཐུགས་ཀྱི་ཡི་གེའི་རྡོ་རྗེས་ཅོད་པན་ལ་གང་བརྒྱན་པ་དེ་ཟླ་བའི་རང་བཞིན་གྱི་བྱང་ཆུབ་ཀྱི་སེམས་ཀྱི་ཐིག་ལེས་བག་ཆགས་ལ་སོགས་པ་  
བཅད་པའོ། ཨེསྶ་པུ་ཎ་པུ་ཎ་གུ་ཎི་ཨ་ཞེས་བྱ་བ་ནི་ཡི་གེ་འདི་དག་ཐམས་ཅད་ཡང་ནས་ཡང་དུ་ཉིས་འགྱུར་དུ་བྱས་ཏེ། སྐུ་དང་གསུང་དང་ཐུགས་འདི་དག་ཡང་ཉིས་འགྱུར་དུ་བྱས་ན་དབང་པོ་དྲུག་ཡིན་ནོ། ཀ་ས་ཙ་དཧི་ས་ར་ཝ་ར་དྷ་རོ་ཞེས་བྱ་བ་ནི་ཀ་ས་ཙ་དཧིའི་མདའ་མཆོག་འཛིན་པའོ། །དཧི་ནི་ཤེས་རབ་  
བོ༑ །ས་ནི་ཐབས་སོ། །ཙ་ནི་བྱང་ཆུབ་ཀྱི་སེམས་སོ། །ཀ་ནི་བདེ་བའོ། །ས་ར་ནི་འཛག་པས་ལྟེ་བར་དགའ་བ་བཞིའི་རང་བཞིན་འཛིན་པའོ། །ཨེཀྐ་ཀལླི་ཨནྟེ་ཞེས་བྱ་བ་ནི་ཡི་གེ་རེ་རེའི་མཐའ་རུ་ལི་སྦྱིན་པར་བྱ་སྟེ། དགའ་བ་བཞི་གཅིག་ཏུ་གྱུར་པས་བག་ཆགས་ལ་སོགས་པ་ནུབ་པར་འགྱུར་  
བའོ༑ །ཨེ་ཨ་སྶ་རུ་ཨ་པུ་ཎ་པུ་ཎ་བྷ་ཎི་ཨ་ཞེས་བྱ་བ་ནི་ཡི་གེ་འདིའི་རང་གི་ངོ་བོ་ཡང་ནས་ཡང་དུ་བརྗོད་པར་བྱ་སྟེ། མི་འགྱུར་བའི་རང་གི་ངོ་བོ་འདི་ཡང་ནས་ཡང་དུ་བསྒོམ་པར་བྱའོ། །ས་བ་རོ་ཨཱུ་བཱ་ར་ས་ར་ར་རུ་དཧོ་ཞེས་བྱ་བ་ནི་སའི་ཕ་རོལ་གྱི་ཧ་ཨུལ་ཞོན་པ་ཡིན་ཏེ། གང་གི་ཚེ་བྱང་ཆུབ་ཀྱི་སེམས་  
ཤར་བ་འདོད་ཆགས་ལ་ཞོན་པར་གྱུར་པ་དེའི་ཚེ་ཡན་ལག་ཐམས་ཅད་ཀྱི་མཚམས་སུ་འགྲོ་བར་བྱེད་དོ། ཁཎྜནྡུ་བིནྡུ་པ་རི་ཨོ་སི་ཨོ་ཞེས་བྱ་བ་ནི་ཟླ་བ་ཕྱེད་པ་དང་ཐིག་ལེས་ཡོངས་སུ་དག་པའི་ཧཱུཾ་ཡིན་ཏེ། ཁ་ཞེས་བྱ་བ་ནི་པདྨའོ། །ཎྜེ་ཞེས་བྱ་བ་ནི་རྡོ་རྗེ་སྟེ། འདི་དག་མཉམ་པར་སྦྱོར་བའི་ཟླ་བའི་རང་  
བཞིན་གྱི་ཐིག་ལེ་འཛག་པར་འགྱུར་ཏེ། འདིས་ཡོངས་སུ་དག་པའི་དཀྱིལ་འཁོར་ཡིན་ནོ། །པུ་ཎོ་བི་ཞེས་བྱ་བ་ནི་ཡི་གེ་འདི་དག་ཀྱང་ཡིན་ཏེ། ཡང་ནས་ཡང་དུ་ཟླ་བའི་རང་བཞིན་ཐིག་ལེ་འཛག་པར་འགྱུར་རོ། །པ་ཎ་ར་ཨ་ཎནྷ་པ་སཱ་ཧི་ཨོ་ཞེས་བྱ་བ་ནི་སྔགས་ཀྱི་མཐར་ཕཊ་རིན་པོ་ཆེས་རབ་ཏུ་བསྒྲུབས་  
  
༄༅། །པ་སྟེ༑ ཕཊ་རིན་པོ་ཆེ་ཁ་དོག་སེར་པོས་རིགས་ཀྱི་བདག་པོའི་མཐར་བསྒོམ་པར་བྱའོ། །བ་ཧཱུ་བི་བི་ཧ་ཞེས་བྱ་བ་ནི་ཆེས་མང་ཞིང་ཙམ་པ་སྣ་ཚོགས་པའོ། །ཀཱ་ལཱ་ཀཱ་ལཱ་ཞེས་བྱ་བ་ནི་ཨཱ་ལི་ཀཱ་ལིའོ། །ཀུ་སུ་མས་ག་སི་ཧི་ཨོ་ཞེས་བྱ་བ་ནི་ཨཱ་ལི་དང་ཀཱ་ལི་འདི་དག་གི་མེ་ཏོག་གི་སྙིང་  
པོ་བླངས་པའོ། །བ་ཏུ་ཞེས་བྱ་བ་ནི་རྩ་བརྒྱ་ཕྲག་གཅིག་དང་ཉི་ཤུ་ལྷག་པའོ། །འདི་རྣམས་སུ་བི་བི་ཧ་ཞེས་བྱ་བ་ནི་རྣམ་པ་སྣ་ཚོགས་པའི་ཐིག་ལེ་ཨཱ་ལི་དང་ཀཱ་ལིའི་རང་བཞིན་མ་ཏོག་དང་ལྡན་པའི་ཤེས་རབ་དང་སྦྱོར་བ་ལས་བླངས་པའོ། །རྩ་བའི་སྔགས་བཏུ་བ་རྫོགས་སོ།། །།ཀཔྤ་རི་ཞེས་བྱ་བ་ནི་  
ཀ་ལས་ཕ་རོལ་གྱི་ཁ་སྟེ། དེ་ཡང་ཆོས་ཀྱི་འབྱུང་གནས་ཀྱི་རང་བཞིན་ནོ། །དཊྛི་ནི་ཀུམྨཱ་ས་ཎ་སཊྛི་ཨ་ཞེས་བྱ་བ་ནི་མཆེ་བ་མའི་ས་བོན་ས་ལ་རུས་སྦལ་ཏེ་ཨུ་སྟན་དུ་བྱས་པའོ། །ཁུ་བས་རུས་སྦལ་གྱི་དབྱིབས་ཀྱི་ཆོས་ཀྱི་འབྱུང་གནས་སྟན་དུ་བྱས་པའོ། །མཛྫནྟ་ཞེས་བྱ་བ་ནི་སྡེ་ཚན་དབུ་མའི་མཐར་ནི་མའོ། །ས་མཛྫི་  
ཨ་ཞེས་བྱ་བ་ནི་དབུས་དང་ལྡན་པ་སྟེ་བྷ་དང་སྦྱར་བར་བྱའོ། །དབུས་ནི་དགའ་བྲལ་གྱི་དགའ་བ་སྟེ། འདིའི་མཐའ་ནི་ལྷན་ཅིག་སྐྱེས་པ་སྟེ་འདིར་དབུས་སུ་དབང་པོ་ཐམས་ཅད་ཡིན་ནོ། །པུ་ཎོ་བི་ཙ་ཨུཊྛྚྛི་ཨ་ཞེས་བྱ་བ་ནི་ཡང་བཞི་པར་གནས་པའི་ན་སྟེ། ཡང་བཞི་པ་ལྷན་ཅིག་སྐྱེས་པ་ལ་སེམས་བརྟན་པར་  
བྱས་ནས་བསྒོམ་པར་བྱའོ། ཛ་མ་དི་ཨནྟོ་ཞེས་བྱ་བ་ནི་གཤིན་རྗེའི་ཕོ་ཉ་མའི་ས་བོན་ཥ་མཐར་སྦྱིན་པར་བྱ་སྟེ། ཡའི་སྒྲ་བདེ་པ་ཆེན་པོ་ཡིན་ནོ། །བྷ་དྷ་ཨུ་མ་རི་པ་རི་ཨོ་སི་ཨོ་ཞེས་བྱ་བ་ནི་བཟང་པོའི་ས་བོན་ཨིའི་སྟེང་དུ་ཡོངས་སུ་དག་པ་སྟེ། རྡོ་རྗེའི་སྟེང་དུ་གནས་པའི་བྱང་ཆུབ་ཀྱི་སེམས་བཟང་པོའི་  
བསམ་གཏན་ཡིན་ནོ། །པུ་ཎོ་བི་ཀུམྨ་ཛ་མ་ད་ནས་བ་ས་ཧི་ཨོ་ཞེས་བྱ་བ་ནི་ཡང་རུས་སྦལ་གྱི་རང་བཞིན་ཨུ་གཤིན་རྗེ་མཆེ་བ་མའི་ས་བོན་སས་རབ་ཏུ་བརྒྱན་པའོ། །ཡང་རུས་སྦལ་གྱི་དབྱིབས་ཆོས་ཀྱི་འབྱུང་གནས་སུ་ཡང་རླུང་གི་རང་བཞིན་ཟོས་ཤིང་བཅོམ་པས་ཀྱང་སེམས་རབ་ཏུ་བརྒྱན་པ་ཡིན་ནོ། །  
ཨཱམྟེ་ཙི་ཨ་ནིམྦྷཽ་བ་ཨ་ཎ་ས་ཛུ་ཏ་ཞེས་བྱ་བ་ནི་ངའོ་ཞལ་དང་ཡང་དག་པར་ལྡན་པར་བྱ་སྟེ། ངའི་ཞལ་དགའ་བ་བཞི་པོ་དེ་དང་སེམས་ཡང་དག་པར་ལྡན་པའོ། །ཨགྒི་ཀུམྨཱ་ས་ཎོ་ཎཱ་ཧོ་ཞེས་བྱ་བ་ནི་མེའི་ས་བོན་ཏེ་ཧ་རའོ། །དེ་ཡང་རུས་སྦལ་ཏེ། ཨུ་སྟན་དུ་བྱས་པའི་མགོན་པོ་ཡིན་ནོ། །འདོད་ཆགས་  
  
།བེཎྞི་རེ་ཧོ་ཛ་ལོ་སི་ཞེས་བྱ་བ་ནི་ཧུ་ར་གཉིས་ཀྱིས་ཉེ་བར་འབར་ཞིང་རབ་ཏུ་གསལ་བ་ཡིན་ཏེ། འདོད་ཆགས་དང་འདོད་ཆགས་དང་བྲལ་བ་འདྲེས་པར་གྱུར་པས་ཉེ་བར་འབར་ཞིང་རབ་ཏུ་གསལ་བ་བདེ་བ་ཆེན་པོ་ཡིན་ནོ། །ཕ་ཎི་ཕ་ཎ་བ་  
ཨ་ནོ་ཛྭ་ལོ་ཎ་ཧོ་ཞེས་བྱ་བ་ནི་མགོ་བོ་དང་ལྡན་པའི་གདོང་གི་ཁའི་ཕཊ་དེ། དེས་ཉེ་བར་འབར་ཞིང་རབ་ཏུ་གསལ་བའི་མགོན་པོ་ཡིན་ཏེ། རྡོ་རྗེ་དང་ཆུ་སྐྱེས་ཀྱི་སྒྲས་འབར་ཞིང་རབ་ཏུ་གསལ་བའི་འདོད་ཆགས་ཆེན་པོ་ཡིན་ནོ། །ཀཱ་ཀི་མུ་ཁི་ཞེས་བྱ་བ་ནི་ཁྭ་གདོང་མའོ། །མུ་ཀ་ཀེ་ཤི་ཞེས་བྱ་བ་ནི་སྐྲ་གྲོལ་མའོ། །  
བཱགྒི་ཞེས་བྱ་བ་ནི་ངག་དང་ལྡན་པའོ། །ཨིནྡུ་བྷཱ་གི་ཞེས་བྱ་བ་ནི་ཟླ་བའི་ཆ་མའོ། །ཀེ་ཊཱི་སཱ་ཞེས་བྱ་བ་ནི་དེ་བྱེ་མའོ། ཛྫ་བོ་ཏི་བ་ཊིཛྫ་ཞེས་བྱ་བ་ནི་སྲོག་འདོན་མའོ། །པ་རི་ཨོ་ཨི་ཨོ་ཞེས་བྱ་བ་ནི་རྣལ་འབྱོར་མ་དྲུག་ཡོངས་སུ་དག་པའོ། །ཀ་ཧ་ཀ་ཧིཛྫ་ཨི་ཞེས་བྱ་བ་ནི་འདི་རྣམས་ཀྱི་མཐུ་གང་དུ་བརྗོད་པར་བྱ་བ་  
ཞེས་བྱ་བའོ། །ཀསྶཙྪ་ཨ་ཛ་ཨི་ཞེས་བྱ་བ་ནི་རིག་མ་འདི་རྣམས་ཀྱི་མཐུ་གང་ན་ཡོད་པར་འགྱུར་ཞེས་བྱ་བའོ། །ཨིནྡྲ་བྲཧྨ་བིཊྛ་མ་ཧེ་ས་རོ་ཞེས་བྱ་བ་ནི་དབང་པོ་དང་ཚངས་པ་དང་ཁྱབ་འཇུག་དང་དབང་ཕྱུག་ཆེན་པོ་སྟེ་དགའ་བའི་རང་བཞིན་ནོ། །པ་ཙེ་ཁེ་བི་ཞེས་བྱ་བ་ནི་མངོན་སུམ་པའོ། །ས་བ་  
ལ་ཧ་ཎོ་བི་ཞེས་བྱ་བ་ནི་དཔུང་དང་བཞོན་པར་བཅས་པ་ཡིན་ཏེ། འདི་དག་ནི་དགའ་བ་བཞིའི་མངོན་སུམ་གྱིས་དཔུང་དང་བཞོན་པར་བཅས་པས་དགའ་བ་བཅུ་དྲུག་གོ། །ཎྞཱ་ས་ཏ་ཧ་ན་སེ་ཞེས་བྱ་བ་ནི་འཇིག་པར་འདོད་ན་འཇིག་པར་བྱེད་དེ། དགའ་བ་འདི་རྣམས་ཀྱིས་བག་ཆགས་ལ་སོགས་པ་འཇིག་  
པར་འདོད་ན་བསྒོམས་པ་ཙམ་གྱིས་འཇིག་པར་བྱེད་དོ། །ཀཱ་ཀི་ཧི་ཨ་ཨཱ་སཎྛི་ཨ་ཞེས་བྱ་བ་ནི་གང་དུ་འདི་ལྟ་བུ་ཡང་དག་པར་གནས་པ་བསྒྲག་པར་བྱ་ཞེ་ན་བླ་མ་ལ་གུས་པའི་སློབ་མ་དམ་ཚིག་ཅན་ལ་བསྒྲག་པར་བྱའོ་ཞེས་པའི་དོན་ཏོ། །བཧི་དཧི་ཨ་བཧུ་ཨ་ཎེ་ས་ར་ཁཎྜནྡུ་སོ་ཧི་ཨཱ་ཞེས་བྱ་བ་ནི་དབྱེན་མ་སྟེ་  
ཨོའོ། །སའི་དབང་ཕྱུག་ནི་ཨ་སྟེ་འདི་དག་ལ་ཟླ་བ་ཕྱེད་པ་དང་ཐིག་ལེས་བརྒྱན་པ་ནི་ཨོཾ་ཡིན་ནོ། །ས་ནི་རྡོ་རྗེའོ། །དབྱེན་མ་ནི་པདྨ་སྟེ་འདི་དག་མཉམ་པར་སྦྱོར་བས་ཟླ་བའི་རང་བཞིན་བྱང་ཆུབ་ཀྱི་སེམས་ཀྱི་ཐིག་ལེས་བག་ཆགས་ལ་སོགས་པ་བཅད་པ་སྟེ་ཐིག་ལེ་དང་པོའོ། །པུ་ཎ་  
  
༄༅། །མཛྫ་ས་ག་ཧི་ཨ་ཞེས་བྱ་བ་ནི་ཡང་སྡེ་ཚན་དབུ་མའི་མ་བཟུང་སྟེ། ཡང་གང་ཞིག་པདྨའི་ནང་དུ་རྡོ་རྗེ་འདི་ལྟེ་བའི་དབུས་སུ་དེ་བཟུང་བ་སྟེ་ཐིག་ལེ་གཉིས་པའོ། །ཨུཏྟ་ར་མཛྫ་ཞེས་བྱ་བ་ནི་བྱང་གི་དབུ་མ་སྟེ་ཛའོ། །གང་གི་ཚེ་རྩའི་དབུས་སུ་ཡ་སྟེ་རླུང་ཡིན་པ་དེའི་ཚེ་བྱང་ནི་བདེ་བ་  
མཆོག་ཡིན་ནོ། །ར་བི་ཀི་ར་ཎ་ཀ་མ་ལ་ས་ཛུཏྟ་ཞེས་བྱ་བ་ནི་ཉི་མའི་འོད་ཟེར་གྱི་པདྨ་སྟེར་དང་ཡང་དག་པར་ལྡན་པར་བྱའོ། །ཉི་མའི་འོད་དང་ཡང་དག་པར་ལྡན་པའི་ཀ་མ་ལ་ནི་པདྨ་སྟེ། རྡོ་རྗེ་དང་ལྷན་ཅིག་མཉམ་པར་སྦྱོར་བར་བྱ་སྟེ་ཐིག་ལེ་གསུམ་པའོ། །ན་ཨི་རི་ཏི་ཨ་མི་ཀི་རི་ཨ་ཀ་སོ་ཧི་ཨ་  
ཞེས་བྱ་བ་ནི་སྲིན་པོའི་ཕྱོགས་སུ་གནས་པའི་ཝ་སྟེ་ཐིག་ལེ་བཞི་པའོ། །འདི་ནི་མི་ཀི་རའི་མཚན་མ་ཨཻ་ས་བརྒྱན་པ་སྟེ་ཐིག་ལེ་ལྔ་པའོ། །མི་ཀི་ར་ཞེས་བྱ་བ་ནི་ཨེའི་དབྱིབས་ཀྱི་ཆོས་ཀྱི་འབྱུང་གནས་ཀྱི་ནང་དུ་སྒྲའི་རང་བཞིན་རྩ་སྟེང་དུ་གནས་པའོ། །ན་ཨི་རིཏྟ་ཞེས་བྱ་བ་ནི་ཆུ་བོའི་རང་བཞིན་  
ཏེ་དེ་ནི་རྡོ་རྗེ་པདྨ་མཉམ་པར་སྦྱོར་བས་བྱང་ཆུབ་ཀྱི་སེམས་འབབ་པའོ། །ཛ་ལ་ཎ་ཧ་བཧི་དཧི་ཨ་པ་རི་ཨོ་སི་ཨོ་ཞེས་བྱ་བ་ལ་འབར་བ་ནི་ར་སྟེ་ཐིག་ལེ་དྲུག་པའོ། །དབྱེན་མ་ནི་ཨོ་ས་ཡོངས་སུ་དག་པ་སྟེ་ཐིག་ལེ་བདུན་པའོ། །ཨོའི་རང་བཞིན་གྱི་སྒོ་དགུར་འདོད་ཆགས་ཀྱིས་ཕྱེ་བའོ། །  
ཨུཏྟ་རསྶ་པ་ཧི་ཨ་ཞེས་བྱ་བ་ནི་བྱང་གི་དང་པོ་ནི་ཙ་སྟེ་ཐིག་ལེ་བརྒྱད་པའོ། །ཤེས་རབ་དང་མཉམ་པར་སྦྱོར་བའི་དུས་སུ་དང་པོར་བྱང་ཆུབ་སེམས་བསྐྱེད་པ་སྟེ་བྱང་ནི་མཆོག་ཡིན་ནོ། །ཛ་མསྶ་ཨནྟ་ཞེས་བྱ་བ་གཤིན་རྗེ་སྲུབ་པའི་མཐའ་ནི་སྟེ་ཐིག་ལེ་དགུ་པའོ། །ཡང་རླུང་གི་རང་བཞིན་གྱི་མཐར་  
ལྷན་ཅིག་སྐྱེས་པའོ། །བ་ས་ཧ་ཨུ་ཨ་རི་ཊྛི་ཨ་ཞེས་བྱ་བ་ནི་གླང་སྟེ་ཨཱི་རིང་པོ་ནའི་སྟེང་དུ་གནས་པ་ནི་ཐིག་ལེ་བཅུ་པའོ། །དངོས་པོ་ཐམས་ཅད་ཀྱི་སྟེང་དུ་ལྷན་ཅིག་སྐྱེས་པ་མཆོག་གནས་སོ། །པ་བ་ཎོ་རཎྚ་ཎི་ན་པ་སཱ་ཧི་ཨོ་ཞེས་བྱ་བས་ནི་རླུང་གི་ས་བོན་ཡང་སྟེ་ཐིག་ལེ་བཅུ་གཅིག་པའོ། །རཎྜ་ནི་ཨེས་རབ་  
ཏུ་མཛེས་པ་སྟེ་ཐིག་ལེ་བཅུ་གཉིས་པའོ། །རླུང་གི་རང་བཞིན་གྱི་ཡ་ཨེའི་དབྱིབས་ཀྱི་ཆོས་ཀྱི་འབྱུང་གནས་སུ་སྒོ་ངའི་མཛོད་ལས་འདོད་ཆགས་ཀྱི་རབ་ཏུ་མཛེས་པ་ནི་མཆོག་ཏུ་དགའ་བ་ཡིན་ནོ། །ཛ་མ་དཊྛི་ཎི་ན་ཨི་རི་བ་ཨིཊྛི་ཞེས་བྱ་བ་ནི་གཤིན་རྗེ་མཆེ་བ་མའི་ས་བོན་ས་བདེན་བྲལ་དུ་ཝའི་སྟེང་དུ་གནས་པ་  
  
།སའི་རང་བཞིན་གྱི་ཁུ་བ་ལྟེ་བར་གནས་པའོ། །མོ་ཧཱ་བྷ་རི་ཨ་ཞས་བྱ་བས་ནི་གཏི་མུག་གི་ས་བོན་ཨས་གང་བ་སྟེ་ཐིག་ལེ་བཅུ་བཞི་པའོ། །དེ་ལ་བག་ཆགས་ལ་སོགས་པ་ཐམས་ཅད་རྨོངས་པར་བྱེད་པའོ། །ཛ་མ་མ་ཧ་ནི་མོ་ཧ་པ་རི་ཨོ་སི་ཨ་ཞེས་བྱ་བ་ནི་གཤིན་རྗེ་སྲུབ་མའི་ས་  
བོན་ཏེ་ཐིག་ལེ་བཅོ་ལྔ་པའོ། །གཏི་མུག་གི་རང་བཞིན་ཨས་ཡོངས་སུ་དག་པ་ནི་ཐིག་ལེ་བཅུ་དྲུག་པ་སྟེ། ཡའི་རང་བཞིན་གྱི་རླུང་སྲུབ་པ་དང། འཇིག་པ་དང་བག་ཆགས་ལ་སོགས་པ་འཇོམས་པ་ཡིན་ནོ། །སྒྱུ་མ་ཆེན་མོ་བཅུ་དྲུག་ནི་རྡོ་རྗེ་མཁའ་འགྲོས་བཤད་པ་ཡིན། པ་ཧི་ཨཾ་ཀུམྨ་ཞེས་བྱ་བ་ནི་  
དང་པོའི་རུས་སྦལ་ཏེ་ཨུ་དང་ལྡན་པ་ཡིན་ནོ། །དང་པོར་རུས་སྦལ་གྱི་དབྱིབས་ཆོས་ཀྱི་འབྱུང་གནས་ལ་རེག་པ་ལ་སོགས་པར་བྱེད་པའོ། །ཨུཏྟ་རསྶ་པ་ཌྷུ་མ་ཞེས་བྱ་བ་ནི་བྱང་གི་དང་པོ་སྟེ་རྩའོ། །དང་པོར་བྱང་ཆུབ་ཀྱི་སེམས་མཆོག་ཟགས་ནས་ཕྱིས་མཉམ་པར་སྦྱར་བར་བྱའོ། །ཧ་རེཎྞི་ས་ཛུཏྟ་  
ཞེས་བྱ་བ་ནི་ཧ་དང་ར་མཉམ་པར་སྦྱོར་བར་བྱེད་པ་སྟེ་ཧ་བདེ་བ་ཆེན་པོ་འདོད་ཆགས་དང་ལྡན་པ་ཡིན་ནོ། །བྷ་བྷ་ཨ་ཨུ་ཨ་རི་སཾཊྛི་ཨ་ཞེས་བྱ་བ་ནི་བཟང་པོའི་རང་བཞིན་ཨི་ཐུང་དུ་སྟེང་དུ་གནས་པ་སྟེ། ལྷན་ཅིག་སྐྱེས་པ་བཟང་པོ་སྟེང་དུ་གནས་པ་ཡིན་ནོ། །ཛ་མ་དུ་ཨ་བ་རུ་ཎཱ་ས་ཎ་ཞེས་བྱ་བ་ནི་  
གཤིན་རྗེ་ཕོ་ཉ་མའི་རང་བཞིན་ཥ་སྟེ་དེ་ཡང་ཆུ་བདག་གི་ལ་གནས་པ་སྟེ་གཤིན་རྗེའི་ཕོ་ཉ་བྱང་ཆུབ་ཀྱི་སེམས་ལྟེ་བར་གནས་པའོ། །ར་ཨི་མོ་ཧ་བྷ་བི་ཨ་ཞེས་བྱ་བ་ནི་རྨོངས་པར་བྱེད་པའི་ས་བོན་ཨས་བསྒོམས་པ་སྟེ། ཨ་གཏུམ་མོའི་ས་བོན་ལ་འདོད་ཆགས་འབར་བས་དབང་པོ་ལ་སོགས་པ་  
རྨོངས་པར་བྱེད་པའོ། །བུ་ཎུ་ཀསྐྵ་ཀ་ཧི་ཨ་ཞེས་བྱ་བ་ནི་ཡང་ཀ་དང་ཥ་དག་མཉམ་པར་སྦྱོར་བའི་ཀྵ་ཡིན་ཏེ་ཁུ་བ་དང་བདེ་བ་དག་གིས་རྣམ་པ་གཉིས་སུ་མེད་པར་འདི་རྟོགས་པར་བྱ་བ་ཡིན་ནོ། །ཛ་མ་དཊྛི་ཎི་བྷ་དྷ་སི་ར་སོ་ཧི་ཨཾ་ཞེས་བྱ་བས་ནི་གཤིན་རྗེ་མཆེ་བ་མའི་ས་བོན་ས་ལ་བཟང་པོའི་ས་  
བོན་ཨི་ཐུང་དུས་སྤྱི་བོ་བརྒྱན་པ་སྟེ། ས་ནི་བྱང་ཆུབ་ཀྱི་སེམས་ཏེ་བདེ་བ་ཆེན་པོས་བརྒྱན་པ་ཡིན་ནོ། །བུ་ཎོ་བི་ཛ་མ་དཥྜ་ཎི་ཎ་ཨི་རི་ཏི་ཨ་ས་ན་ཞེས་བྱ་བ་ནི་ཡང་གཤིན་རྗེ་མཆེ་བ་མའི་ས་བོན་ས་བདེན་བྲལ་གྱི་ཝ་ལ་གནས་པ་སྟེ། ཡང་ས་ནི་བྱང་ཆུབ་ཀྱི་སེམས་ལྟེ་བར་བསྒོམ་པར་བྱའོ། །  
  
༄༅། །མོ་ཧ་ས་ཡུཏྟ་ཞེས་བྱ་བ་ནི་གཏི་མུག་གི་ས་བོན་ཨ་དང་ལྡན་པ་སྟེ་གཏི་མུག་ནི་མིག་ལ་སོགས་པ་སྟེ། དེ་དང་ལྡན་པ་ཡིན་ནོ། །ཏ་ཧ་ས་བ་རོ་ཧ་ས་ཧ་པ་རི་ཨོ་སི་ཨོ་ཞེས་བྱ་བ་ནི་དེ་ལ་སའི་ཕ་རོལ་གྱི་ཧ་གཏི་མུག་གི་རྣམ་པ་དང་ལྷན་ཅིག་ཡོངས་སུ་དག་པ་རྣམ་པ་ཐམས་ཅད་ཀྱི་  
མཆོག་དང་ལྡན་པ་རྨོངས་པར་བྱེད་པའི་རང་བཞིན་གྱི་དབང་པོ་དང་ལྷན་ཅིག་རྣལ་འབྱོར་གྱི་རྣམ་པས་བུ་མོ་འགུགས་པར་བྱེད་པའི་མཆོག་གོ། །པུབྦྶྶ་ཨཊྛ་ག་ཏི་ཨ་ཞེས་བྱ་བ་ནི་ཤར་གྱི་བརྒྱད་བ་བ་བཟུང་སྟེ་དང་པོ་དབང་བརྒྱད་བླང་བར་བྱའོ། །མཛྫ་ཙཨྟྛ་ནྟ་ཨཛྫུཏྟ་ཞེས་བྱ་བ་ནི་དབུ་མའི་དྷ་དང་  
བཞི་པའི་མཐའ་ན་དང་ལྡན་པར་བྱ་སྟེ། དབུ་མའི་དགའ་བྲལ་གྱི་དགའ་བའི་མཐར་བཞི་པ་ཤེས་པར་བྱའོ། །ཏ་ཧ་རཎྜ་ཤི་ཥུ་ལགྒ་ཞེས་བྱ་བ་ནི། དེ་ལ་རཎྜའི་རང་བཞིན་ཨེ་སྤྱི་བོར་ཐོགས་པ་སྟེ། སྒོ་ངའི་མཛོད་ལས་འདོད་ཆགས་ཆེན་པོས་སྤྱི་བོའི་བར་དུ་གང་ཞིག་འོངས་པ་དེ་བསྒོམ་པར་བྱའོ། །  
པུ་ཎི་བི་མཛྫཎྜ་གི་ཧི་ཨཾ་ཞེས་བྱ་བ་ནི་ཡང་དབུ་མའི་མཐར་མ་བླང་བ་སྟེ་བསྒོམ་པ་བྱས་པས་གལ་ཏེ་མ་གྲུབ་པ་དེའི་ཚེ། ཡང་དབུ་མའི་མཐའ་ལྷན་ཅིག་སྐྱེས་པ་བླངས་ཏེ་སྒོམ་པར་བྱེད་ན་འགྲུབ་པར་འགྱུར་རོ། །བཧི་དཧི་མ་ཨ་མཎྚོ་ཞེས་བྱ་བ་ནི་དབྱེན་མའི་རང་བཞིན་ཨོ་མཐར་སྦྱིན་པར་བྱ་སྟེ། མཐར་བསྒོམ་པ་  
བྱས་པས་བྱང་ཆུབ་ཀྱི་སེམས་ཀྱི་གནས་འབྱེད་པས་ཕྱིས་དངོས་གྲུབ་དང་ཆོ་འཕྲུལ་སྤྲོ་བར་བྱེད་དོ། །ཛ་མ་མ་ཧ་ཎི་ས་ག་ཧེ་ཨཾ་ཨྮེས་བས་ནི་གཤིན་རྗེ་སྲུབ་མའི་ས་བོན་ཡ་བླང་བར་བྱ་སྟེ། གང་གིས་རླུང་འཇིག་པ་དང་སྲུབ་པར་བྱེད་པ་དེ་བླང་བར་བྱའོ། །རཎྜ་ཀཎྞ་བྷ་ར་ཎོ་ཞེས་བྱ་བ་ནི་ར་བཧའི་ས་བོན་  
ཨེ་རྣ་བའི་རྒྱན་ཏེ་རྣ་ཆ་བྱས་པའོ། །རཎྜ་ཞེས་བྱ་བ་ནི་ཨེའི་དབྱིབས་བདེ་བ་ཆེན་པོའི་འཁོར་ལོ་ལས་བྱང་ཆུབ་ཀྱི་སེམས་གང་གི་ཚེ་རྣ་བར་འོངས་པ་དེའི་ཚེ་རྒྱན་ཡིན་ནོ། །ཨནྟ་ས་ཧ་ཨོཾ་ཞེས་བྱ་བ་ནི་མཐར་སཱ་ཧཱ་ཡིན་ཏེ། རྡོ་རྗེའི་མཐར་བདེ་བ་དང་ཁུ་བ་ཡིན་ནོ། །བི་ཧི་བ་རི་ཨོཾ་ཞེས་བྱ་བ་ནི་ལམ་  
འདིས་བསྒོམ་པར་བྱས་ན། ཆོ་ག་ཡོངས་སུ་དག་པའི་བསམ་གཏན་ཡིན་ནོ། །ཀ་ལ་མཛྫཊྛ་ཨ་ཛ་ཨ་ཨུ་ཞེས་བྱ་བ་ནི་བྱང་ཆུབ་ཀྱི་སེམས་ཀྱི་ཆུ་རྡོ་རྗེའི་དབུས་སུ་གནས་པས་བག་ཆགས་ལ་སོགས་པ་ལས་རྒྱལ་བར་འགྱུར་རོ། །ཟུར་བཅག་པའི་སྐད་ཀྱིས་སྔགས་བཏུས་པ་རྫོགས་སོ།། །།  
  
རྐང་མཐིལ་དང་ནི་རྐང་པའི་སྟེ། །བརླ་དང་གསང་བ་པདྨའི་རྩར། །ལྟེ་བའི་དབུས་དང་ལྟེ་བའི་སྟེ། །སྙིང་དང་མགྲིན་པ་རྐན་དང་ནི། །ཁ་དང་སྣ་རྩ་རྣ་བ་དག་དཔྲལ་བ་སྤྱི་བོ་རྒྱབ་ཏུ་ཡང། །འདི་རྣམས་གནས་ནི་བཅུ་དྲུག་ཏུ། །ཐིག་ལེ་རྣམས་ནི་ངེས་པར་  
གནས། །འདི་རྣམས་མན་ངག་བཤད་པར་བྱ། །རྐང་མཐིལ་ལ་སོགས་གསང་བར་ནི། །དགའ་བའི་རང་བཞིན་ཐིག་ལེ་རྣམས། །པདྨའི་རྩ་སོགས་སྙིང་གི་བར། །མཆོག་ཏུ་དགའ་བའི་རང་བཞིན་ཉིད། །མགྲིན་པ་ལ་སོགས་སྣ་ཡི་བར། །དགའ་བྲལ་དགའ་བའི་རང་བཞིན་ནོ། །རྣ་བ་ལ་སོགས་བརྒྱབ་ཀྱི་བར། །  
ལྷན་ཅིག་སྐྱེས་པའི་རང་བཞིན་ཉིད། །འདི་རྣམས་རེ་རེ་དག་གི་ཡང། །སྤྲུལ་པ་ཡང་ནི་བརྗོད་པར་བྱ། །འབུམ་ཕྲག་ཉི་ཤུ་རྩ་གཅིག་དང། །སྟོང་ཕྲག་བརྒྱད་ཅུ་རྩ་བདུན་རྣམས། །ལྔ་བརྒྱ་ཡང་དག་ལྡན་པར་ཡང། །རེ་རེ་ཡི་ནི་སྤྲུལ་པ་རྣམས། །འདི་རྣམས་ཀྱིས་ནི་ལུས་ཁྱབ་པ། །བྱེ་བ་ཕྲག་གསུམ་ཕྱེད་  
བཅས་པས། །ཐིག་ལེ་རྣམས་ཀྱིས་ལུས་ལ་ཁྱབ། །བསྒོམས་པས་ཅུང་ཟད་དྲོད་ཐོབ་པ། །རངས་པས་པ་སྤུའི་ཁུང་བུ་ནས། །འོད་ཟེར་དག་ནི་རྣམ་པར་བྱུང། །ཉིན་མོ་དང་ནི་མཚན་མོའི་ཚད། །ད་ནི་བདག་གིས་བཤད་པར་བྱ། །ཆུ་ཚོད་སུམ་ཅུ་རྩ་གཉིས་རྣམས། །ཉིན་དང་མཚན་མོར་རབ་ཏུ་གྲགས་  
རླུང་གི་འཕོ་བ་བཅུ་དྲུག་ཉིད། །ཆུ་ཚོད་རྣམས་ནི་གཉིས་གཉིས་ལ། །རེ་རེ་དག་གི་ཐིག་ལེ་ཡང། །མགོ་ཟུག་ལོངས་སྤྱོད་ནུབ་པ་ཡང། །ཧེ་རུ་ཀ་ནི་འབྱུང་རྒྱུད་དུ། །བཅོམ་ལྡན་འདས་ཀྱིས་ཡང་དག་བཤད། །སྒོམ་པ་མཆོག་གི་དུས་སུ་ནི། །སྐད་ཅིག་སྐད་ཅིག་ལ་ནི་སྐྱེ། །ཕལ་པའི་དུས་སུ་ཇི་  
ལྟར་རྟོགས་པར་བྱ། ཞེན། རླུང་གི་དབྱེ་བས་ཤེས་པར་བྱའོ། །རླུང་གི་དབྱེ་བ་ཇི་ལྟར་ཡིན་ཞེ་ན་སྨྲས་པ། སྣའི་བུག་པ་ནས་བརྒྱ་ཕྲག་བཅུ་བཞི་དང་ལྷག་པ་ཕྱེད་དང་བཅུ་གཉིས་དང་བཅས་པ་འགྲོ་བ་དན་འོང་བས། ཐིག་ལེ་གཅིག་གི་མགོ་ཟུག་པ་དང་ལོངས་སྤྱོད་པ་དང་ནུབ་པ་རྟོགས་པར་བྱའོ། །ཐིག་  
ལེའི་ཚད་བསྒྲག་པར་བྱ་སྟེ། ལྔ་ལས་ཞེས་བྱ་བ་ནི་དབང་པོ་ལྔའི་བདག་ཉིད་ཀྱི་བཅོམ་ལྡན་འདས་སྙིང་ལ་བཞུགས་པ་སྟེ་དེ་ཉིད་སེམས་ཅན་ཐམས་ཅད་ཀྱི་རྩའོ། །ཉི་ཤུ་རྩ་ལྔའི་ཞེས་བྱ་བ་ནི་དཔའ་བོ་དང་དཔའ་མོའི་དབང་ཕྱུག་མ་ཉི་ཤུ་རྩ་བཞིའི་དབུས་སུ་བཅོམ་ལྡན་འདས་བཞུགས་པ་སྟེ། འདི་  
  
༄༅། །དག་གིས་ཉི་མ་སུམ་ཅུས་འགྲོ་བ་ཕྱི་རོལ་དུ་བཤད་དོ།།དེའི་ཕྱིར་བརྒྱ་དང་རྩ་གཅིག་གི་སུམ་འགྱུར་བྱས་ནས་ཞེས་བྱ་བ་ནི་རྒྱུ་དེའི་ཕྱིར་བརྒྱ་ཕྲག་གཅིག་དང་ལྷག་མ་གཅིག་གིས་བརྩིས་ཤིང་རྩ་བ་སུམ་ཅུ་བཅུག་པས་སུམ་བརྒྱ་དང་དྲུག་ཅུ་ལྷག་པ་ཡིན་ནོ། །འདིས་བགྲངས་པས་ཕྱི་རོལ་  
དུ་ལོ་ཡང་བཤད་དེ། ནང་དུ་རླུང་འདི་དག་གི་ཚད་ཀྱིས་ལྷན་ཅིག་སྐྱེས་པ་ཐ་མ་ཡིན་ནོ། །དགའ་བ་རེ་རེའི་རླུང་སུམ་ཅུ་འགྲོ་བ་དང་འོང་བས་བརྒྱ་ཕྲག་བཞི་དང་ལྷག་མ་བརྒྱད་ཅུས་ནི་ལྷན་ཅིག་སྐྱེས་པ་འབྲིང་པོ་ཡིན་ནོ། །མཆོག་དེ་ཇི་ལྟར་ཡིན་ཞེ་ན་སྨྲས་པ། བརྒྱ་རྩ་སུམ་བཅུ་འགྱུར་ཞེས་བྱ་བ་ནི་བརྒྱ་  
དང་ལྷག་པ་སུམ་ཅུ་འགྱུར་དུ་བྱས་ན་སྟོང་ཕྲག་གཅིག་དང་ལྷག་མ་སུམ་ཅུ་ཡིན་ཏེ། དབང་བོ་དྲུག་གི་རང་བཞིན་བོར་ན་དགའ་བ་རེ་རེ་ལ་དྲུག་ཅུ་རྩ་བཞི་ཡིན་ནོ། །འདིས་ནི་ལྷན་ཅིག་སྐྱེས་པ་མཆོག་ཏུ་འགྱུར་རོ། །སློབ་དཔོན་ཁ་ཅིག་ན་རེ་རླུང་སུམ་ཅུ་འགྲོ་བ་དང་འོང་བས་ལྷན་ཅིག་སྐྱེས་པ་ཐ་མའོ། །སུམ་བརྒྱ་དང་དྲུག་  
ཅུ་ལྷག་པས་ནི་ལྷན་ཅིག་སྐྱེས་པ་འབྲིང་པོ་ཡིན་ནོ། །སྟོང་ཕྲག་གཅིག་དང་ལྷམ་མ་སུམ་ཅུས་ལྷན་ཅིག་སྐྱེས་པ་མཆོག་ཡིན་ནོ་ཞེས་ཟེར་རོ། །མིག་གསུམ་རི་བོང་ཅན། བཅུ་དྲུག་ཟུང་དང་ཞེས་བྱ་བ་ལ། མིག་གསུམ་ཞེས་བྱ་བ་ནི་ཐ་མའོ། །རི་བོང་ཅན་ཞེས་བྱ་བ་ནི་འབྲིང་པོའོ། །བཅུ་དྲུག་ཟུང་དང་  
ཞེས་བྱ་བ་ནི་མཆོག་ཡིན་ནོ། །གང་ཞིག་ལྷ་ཟླ་བཞེས་བྱ་བ་ནི་རྩ་གཉིས་ཀྱི་རང་བཞིན་གྱིས་ལྷ་སྟེ་ཟླ་བའོ། །དེ་རྣམས་ཞེས་བྱ་བ་ནི་ཟླ་བ་བཅུ་གཉིས་རྣམས་སོ། །ཉི་མ་ཞེས་བྱ་བ་ནི་ཉིན་མོ་བཅུ་གཉིས་སོ། །ཚེས་ཞེས་བྱ་བ་ནི་ཚེས་བཅུ་གཉིས་རྣམས་སོ། །བཅུ་དང་ལྔ་ནི་ལྷག་མ་གང། །ཞེས་བྱ་བ་ནི་  
བཅུ་དང་ལྷག་མ་ལྔ་ནི་བཅོ་ལྔ་ཡིན་ནོ། །དེ་བཅོ་ལྔའི་ཕྱེད་ཀྱིས་བགྲངས་པས་བརྒྱ་ཕྲག་གཅིག་དང་ལྷག་མ་ཉི་ཤུ་ཡིན་ནོ། །བཅུའི་ཕྱེད་དང་ཞེས་བྱ་བ་ནི་ལྔའོ། །ཉི་ཤུ་ཕྱེད་ཀྱིས་སྦྱང་བ་སྟེ། །ཞེས་བྱ་བ་ནི་དེ་ཡང་བཅུས་བརྩིས་པས་ལྔ་བཅུ་ཡིན་ཏེ། འཁོར་ལོ་བཞིའི་རྩ་བརྒྱ་དང་ཉི་ཤུའི་ནང་དུ་ཡི་གེ་ལྔ་  
བཅུ་ཐིག་ལེའི་གཟུགས་སུ་བསྒོམ་པར་བྱའོ། །འཚོ་བའི་ཞེས་བྱ་བ་ནི་སྐྱེས་བུ་འཚོ་བའི་ཐིག་ལེ་རྣམས་སོ། །དུ་ཡིན་ཞེ་ན། སྨྲས་པ་སུམ་བརྒྱ་དང་ལྷག་མ་དྲུག་ཅུས་སྟོང་ཕྲག་གཅིག་དང་ལྷག་མ་སུམ་ཅུ་བརྩིས་པས་ཐིག་ལེ་འབུམ་ཕྲག་གསུམ་དང་སྟོང་ཕྲག་བདུན་ཅུ་བརྒྱད་བརྒྱར་འགྱུར་རོ། །འདི་  
  
སེམས་མི་དགའ་བ་དང་བུད་མེད་དང་འཕྲད་པས་ཟད་པར་འགྱུར་ཞིང་མི་སྣང་བར་འགྱུར་རོ། །ཡི་གེ་ལྔ་བཅུ་འཁོར་ལོའི་དབུས་སུ་བསྒོམས་པས་ཐིག་ལེ་འཕེལ་བར་འགྱུར་ཏེ། འཕེལ་བས་སྐྱེས་པ་རྣམས་ཀྱི་ཚེ་ཟད་པར་མི་འགྱུར་ཞིང་ཚེ་རིང་བར་འགྱུར་རོ། །དེ་ནས་བྱང་  
ཆུབ་སེམས་ཀྱི་གནས་སྐབས་བཤད་པར་བྱའོ། །དང་པོར་སྐར་མ་བརྩི་བར་བྱ། །ཞེས་བྱ་བ་ནི་དང་པོར་རྒྱུ་སྐར་ཉི་ཤུ་རྩ་བདུན་བགྲང་བར་བྱ་སྟེ། བརྐྱང་མ་དང་རོ་མ་དང་ཀུན་འདར་མ་དང་ལྡན་པའི་རྒྱུ་སྐར་ཉི་ཤུ་རྩ་བདུན་རྣམ་པར་དག་པའི་རྩ་ཉི་ཤུ་རྩ་བདུན་ལ། ཉི་མ་ཉི་ཤུ་རྩ་བཞི་དབྱེ་བས་བྱང་ཆུབ་ཀྱི་  
སེམས་མཚོན་པར་བྱའོ། །གང་ལ་ཟླ་བ་རྣམས་གནས་པའི། །ཞེས་བྱ་བ་ནི་གང་དུ་རྩ་རྣམས་ལ་ཟླ་བ་བྱང་ཆུབ་ཀྱི་སེམས་གནས་པ་དེ་རྣམས་ཀྱི་ཚེས་ཀྱི་དབྱེ་བས་ཤེས་པར་བྱའོ། །ཚེས་བཅུ་གཅིག་རྣམ་བར་དག་པའི་རྩ་ལ་གང་གི་ཚེ་བྱང་ཆུབ་སེམས་ཡིན་ན། དྲུག་ཏུ་བརྩི་བར་བྱ་ཞེས་བྱ་བ་ནི་དྲུག་  
འགྱུར་དུ་བགྲངས་པས་དྲུག་ཅུ་རྩ་དྲུག་ཡིན་ནོ། །ཉི་མའི་ཆུ་ཚོད་བོར་ནས་ནི། །ཞེས་བྱ་བ་ནི་ཕུམ་བུ་སུམ་ཅུ་རྩ་གཉིས་གསལ་བས་སུམ་ཅུ་རྩ་བཞི་གནས་སོ། །དེ་ལ་ཟླ་བ་གཞུག་བྱ་སྟེ། །ཞེས་བྱ་བ་ནི་ཟླ་བ་བཅུ་དྲུག་བཅུག་པས་ལྔ་བཅུར་འགྱུར་རོ། །ཡང་ནི་དྲུག་ཅུས་བརྡུང་བར་བྱ། །ཞེས་བྱ་བ་ནི་དེ་རྣམས་  
དྲུག་ཅུ་འགྱུར་དུ་བརྩིས་པས་སྟོང་ཕྲག་གསུམ་དུ་འགྱུར་རོ། །མདའ་ཞེས་བྱ་བ་ནི་ལྔའོ། །མེ་ནི་གསུམ་མོ། །བཅུད་ཀྱི་དབང་པོ་ཞེས་བྱ་བ་ནི་བརྒྱད་དེ་འདི་རྣམས་བཅུ་དྲུག་གི་ཆ་བོར་བར་བྱའོ། །ཕྱིས་ནི་ཆ་ལྷག་མ་བརྒྱད་གནས་པར་འགྱུར་ཏེ། དེ་ཡང་བརྒྱད་ཀྱི་གནས་སྐབས་ཀྱིས་བྱང་ཆུབ་ཀྱི་སེམས་སུ་  
ཤེས་པར་བྱའོ། །བཅུ་གཉིས་རང་གི་ནང་དུ་ནི། །ཞེས་བྱ་བ་ནི་ཐབས་དང་ཤེས་རབ་ཀྱི་ཉི་མ་བཅུ་གཉིས་ཀྱི་དབྱེ་བས་ཤེས་པར་བྱ་སྟེ། དབྱེ་བ་འདིས་ཤེས་རབ་དང་ཕྲད་པའི་དུས་སུ་ཆོས་ཀྱི་འབྱུང་གནས་སུ་ཐིག་ལེ་ལྟུང་བར་ཤེས་པར་བྱ་སྟེ། ལྟུང་བར་གྱུར་ནས་བྱང་ཆུབ་ཀྱི་སེམས་གལ་ཏེ་མཐོས་ན་དེའི་  
ཚེ་རྫོགས་པའི་བྱང་ཆུབ་སྒྲུབ་པ་ལ་སྐྱོན་ཆེན་པོར་འགྱུར་རོ། །ཐབས་དང་ཤེས་རབ་ཕྲད་པའི་དུས་སུ་བྱང་ཆུབ་སེམས་ཀྱི་འགྲོ་བ་བཤད་པར་བྱའོ། །སྐྲ་ནས་འགུགས་པ་ལ་རའི་འགྲོ་བ་སྟེ་བྱང་ཆུབ་སེམས་འབོ་ཞིང་འགྲོ་བའི་ཕྱིར་ཙྪ་གའོ། །གོས་ཕུད་པ་ན་ཀླུའི་འགྲོ་བ་སྟེ་འགྲོ་ཞིང་འཇིགས་པའི་  
  
༄༅། །ཕྱིར་ནཱ་གའོ། །བྷ་ག་མཐོང་ན་ཁྱིའི་འགྲོ་བ་སྟེ་རང་གི་དོན་འགུགས་པའི་ཕྱིར་ཤྭ་ནའོ། །ལག་པ་དང་ལག་པ་ཕྲད་པ་ན་བྱི་བའི་འགྲོ་བ་སྟེ་བག་ཆགས་ལ་སོགས་པ་རྣམས་རྨོངས་བར་བྱེད་པའི་ཕྱིར་མའུ་ཥི་ཀའོ། །འོ་བྱེད་པ་ན་བྱི་ལའི་འགྲོ་བ་སྟེ་ཡིད་བྱང་ཆུབ་སེམས་འཛག་  
བའི་ཕྱིར་མརྫའོ། །འཁྱུད་པ་ན་སྟག་གི་འགྲོ་བ་སྟེ་དུས་འདིར་རྣམ་པར་རྟོག་པ་ཟོས་པའི་ཕྱིར་བྱཱ་གྷྲའོ། །ནུ་མ་ཉེད་པ་ན་གླང་གི་འགྲོ་པ་སྟེ། བྷ་གར་བདུད་རྩི་འབབ་བའི་ཕྱིར་བྲྀ་ཥ་བཧའོ། །མ་མཆུ་འཇིབ་པ་ན་བོང་བུའི་འགྲོ་བ་སྟེ་ཆགས་པར་འགྱུར་བའི་ཕྱིར་ཁ་རའོ། །དགའ་བའི་ཆ་ས་མ་ཧེའི་འགྲོ་  
བ་སྟེ་བག་ཆགས་ལ་སོགས་པ་རྣམས་ལ་ཡིད་གསོད་པའི་ཕྱིར་མཧིརྵའོ། །སྦང་རྩི་འཐུང་བ་ན་རྟ་ཅང་ཤེས་ཀྱི་འགྲོ་བ་སྟེ་དབང་པོ་ལ་སོགས་པ་རྣམས་ལ་བསྣུར་བའི་ཕྱིར་ཧ་ཡའོ། །རྡེག་པ་ནི་སྤྲེའུ་འགྲོ་བ་སྟེ། ཡིད་ཀྱི་བདུད་རྩི་འདོད་ཆགས་ཀྱིས་སྐྱེད་བར་བྱུང་བའི་ཕྱིར་མརྐ་ཊའོ། །གོ་བར་  
བྱེད་པ་ན་གླང་པོའི་འགྲོ་བ་སྟེ་བྱང་ཆུབ་སེམས་འགྲོ་བ་ན་ཤེས་སྐྱེ་བའི་ཕྱིར་ག་ཛའོ། །རྡོ་རྗེ་འཛུད་པ་ནི་མིའི་འགྲོ་བ་སྟེ་ཡིད་ལ་འདོད་པ་དང་ལྡན་འབྱུང་བའི་ཕྱིར་མ་ནུ་ཥའོ། །བསྐྱོད་པ་ན་ནེ་འུ་ལེའི་འགྲོ་བ་སྟེ་རིགས་ལྔའི་རང་བཞིན་ཁྱེར་བར་བྱེད་པའི་ཕྱིར་ན་ཀུ་ལའོ། །རྣམ་པ་སྣ་ཚོགས་པ་བསྐྱོད་  
པ་ན་རྟའི་འགྲོ་བ་སྟེ་བདེ་བ་ཆེན་པོའི་དབུགས་འབྱིན་པ་སྦྱིན་པའི་ཕྱིར་ཨ་ཤྭའོ། །དབང་པོ་ཐམས་ཅད་འགོག་པན་རྡོ་རྗེའི་འགྲོ་བ་སྟེ་ལྷན་ཅིག་སྐྱེས་པ་ན་མི་ཕྱེད་པའི་ཕྱིར་རྡོ་རྗེའོ། །གཤིན་རྗེ་དང་འབྱུང་པོ་དང་ཡི་དགས་དང་སྲིན་པོའི་འགྲོ་བ་འདི་རྣམས་ཀྱི་རང་བཞིན་ནི་དགའ་བ་ཐམས་ཅད་ལ་ཡོད་དོ་  
གཤིན་རྗེའི་ཞེས་བྱ་བ་ནི་ཡའི་རང་བཞིན་གྱི་རླུང་སྲུབ་པའོ། །ཡང་དག་པའི་དོན་སྟར་བའི་ཕྱིར་འབྱུང་བའོ། །རབ་ཏུ་འགྲོ་བའི་ཕྱིར་ཡི་དགས་སོ། །འདོད་ཆགས་ཟད་པར་བྱེད་པའི་ཕྱིར་སྲིན་པོའོ། །དེ་ལྟར་དགའ་བ་བཅུ་དྲུག་གི་འགྲོ་བ་ཤེས་པར་བྱ་སྟེ། གཞན་པའི་འགྲོ་བ་ནི་རེའུ་མིག་ཉི་ཤུ་རྩ་བཞིར་  
བླ་མའི་མན་ངག་ལས་རྟོགས་པར་བྱའོ། །བྱང་ཆུབ་ཀྱི་སེམས་ཀྱི་གནས་ཀྱི་དབྱེ་བ་བཤད་པར་བྱའོ། །རྒྱབ་ཏུ་ཤར་བ་བཤད་པར་བྱ། །ངོས་སུ་རབ་ཏུ་དགའ་བ་ཡིན། །སྙིང་ལ་རྗེས་སུ་ཤར་བར་ངེས། །ལྟོ་བ་ལ་ནི་རང་བཞིན་ཉིད། །པུས་མོ་ལ་ནི་དེ་བཞིན་རིག་དཔྲལ་བ་ལ་ནི་འོད་ཡིན་ཏེ། །ལག་  
  
།ལག་པ་གཡོན་བར་སྣ་ཚོགས་ཉིད། །རྣ་བ་གཡས་པ་ར་བུ་ཉིད་དེ། །རྣ་བ་གཡོན་པར་མཛོད་སྤུ་སྟེ། །བད་རྩ་ར་སྤྱི་བོར་རྒྱལ་པོ་ཆེ། །འདི་དག་ནས་ལ་རེག་ཅམ་གྱིས། །རྟག་ཏུ་དགའ་བ་སྐྱེ་བར་འགྱུར། །གནས་རེ་རེ་སྒོ་བཅུ་རྣམ་པར་དག་པའི་རྩ་བཅུ་ལོངས་སྤྱོད་པར་བྱེད་  
དོ༑ །དེ་བཞིན་དུ་ཡང་ཧེ་རུ་ཀ་འབྱུང་བའི་རྒྱུད་ལས་གསུངས་པ། ཕྲད་པའི་དུས་སུ་བྱང་ཆུབ་ཀྱི་སེམས་ལག་པ་དང་རྐང་པས་རེངས་པར་བྱ་སྟེ། ལག་པ་ཞེས་བྱ་བ་ནི་ལྟེ་བ་དང་གསང་བའི་པདྨའི་རྩ་བར་སོར་མོས་མནན་པས་བྱང་ཆུབ་སེམས་ཐེམས་པར་འགྱུར་རོ། །རྐང་བ་ཞེས་བྱ་བ་ནི་པུས་མོ་  
གཡས་པ་ལ་གནས་པའི་ནས་རྐང་པ་གཡོན་བས་མནན་ཅིང་པུས་མོ་གཡོན་པའི་ནས་རྐང་པ་གཡས་བས་མནན་པས་བྱང་ཆུབ་སེམས་ཐེམས་པར་འགྱུར་ཏེ། དེ་ལྟར་དབང་དང་སྒོམ་པའི་དུས་སུ་བྱས་ན་བདེ་བ་མཆོག་ཏུ་འགྱུར་རོ། །སྡོམ་པ་འབྱུང་བ་ལས་གསུངས་པའི་རྩའི་མིང་རྣམས་བརྗོད་  
པར་བྱ་སྟེ། ཁྱེར་བ་དང། རྨོངས་མ་དང། ལོངས་སྤྱོད་ཅན་དང། འགྲོ་བ་ཅན་དང། ཆུ་བདག་མ་ཞེས་བྱ་བ་དང། གཟི་བརྗོད་དང་ལྡན་མ་དང། དཔའ་བོའི་བློ་གྲོས་མ་དང། རེ་བ་ཏི་ཉིད་དེ། །རྩ་འདི་རྣམས་ནི་ཆོས་ཀྱི་འཁོར་ལོར་རྣམ་པར་གནས་པ་སྟེ། འདིར་རྩ་བཞི་ནི་བྱང་ཆུབ་ཀྱི་སེམས་འབབ་  
པའོ༑ །སྙིང་པོ་ཅན་དང། གྲགས་ལྡན་མ་དང། སྒྱུ་མ་ཅན་དང། བཞད་གད་ཅན་དང། འདོད་པ་མ་དང། ཡན་ལག་ཐུང་བ་དང་མེ་ཞེས་བྱ་བ་དང། ཐམས་ཅད་སྦྱིན་པ་དང། མཚན་མོ་གནས་མ་དང། སྣང་བྱེད་མ་དང། མཆོད་སྦྱིན་མ་དང། རལ་བ་ཅན་དང། འཇོག་མ་དང། ཡིད་སྦྱིན་མ་དང་  
ཀུ་མུ་དི་དང། ང་རྒྱལ་གྱི་སྒྲ་དང། རྩ་འདི་རྣམས་ལོངས་སྤྱོད་རྫོགས་བའི་འཁོར་ལོར་རྣམ་པར་གནས་ཏེ། རྩ་ལྔ་ནི་བྱང་ཆུབ་ཀྱི་སེམས་འབབ་པའོ། །རྟོག་དང་ལྡན་མ་དང། བརྟན་མ་དང། ལྐུགས་མ་དང། ཞུ་མ་དང། ཡན་ལག་བརྟན་མ་དང། གསེར་གྱི་གདོང་མ་དང། མཛེས་པའི་མིག་  
དང༑ གཟས་ཟིན་མ་དང། འཇིགས་པའི་གདོང་མ་དང། རི་བོང་ཅན་གྱི་རེ་ཁཱ་དང། འཇིག་མ་དང། རྒྱལ་མཚན་གྲོལ་མ་དང། འདུ་མ་དང། གྲོ་བྱེད་མ་དང། འཕྲད་མ་དང། རྟ་མགྲིན་མ་དང། འཛག་པ་དང། ལྟོ་འཕྱེ་མ་དང། རྒྱལ་བ་མ་དང། ཆང་མྱང་མ་དང། འདོད་ཆགས་ལྡན་མ་  
  
༄༅། །དང༑ སྐྱེད་བྱེད་མ་དང། པདྨ་ཅན་དང། མཛེས་མ་དང། སྐྱོང་མ་དང་དབྱངས་ཅན་དང། གཟུངས་དང། རེངས་བྱེད་མ་དང། རྩེ་མོ་ལས་སྐྱེས་མ་དང། བརྒྱང་མ་དང། རྩུབ་པའི་ཡན་ལག་མ་དང། གནས་ལས་གཡོ་མའོ། །རྩ་འདི་རྣམས་ནི་བདེ་བ་ཆེན་པོའི་འཁོར་ལོར་  
རྣམ་པར་གནས་པ་སྟེ། འདིར་བཅུ་གཅིག་ནི་བྱང་ཆུབ་ཀྱི་སེམས་འབབ་པའོ། །འགྲོ་བར་སྤྲོ་བ་དང། རྒྱུ་འཛིན་མ་དང། རོ་མ་དང། འཇི་ག་མའི་ཞུ་མ་དང། སྣ་རྒྱས་མ་དང། དགྲ་ལས་རྒྱལ་མ་དང། སྒྲ་ལྡན་མ་དང། སྒྲ་མཆོག་མ་དང། ཁྲག་མ་དང། ནོར་སྤྱིན་མ་དང། འདོད་ཆགས་ཀྱི་ཡན་  
ལག་མ་དང། ཆུ་སྦྱིན་མ་དང། དྲི་མ་འཇིག་པར་བྱེད་མ་དང། ཧ་ཧཱ་བྱེད་མ་དང། འདར་མ་ལཱི་ལུས་དང། དྲི་མ་དང་ལྡན་མ་དང། བློ་རྒྱས་མ་དང། འོད་དང། སྤྲས་པ་དང། བུད་མེད་དང། རྒྱས་སྦྱིན་མ་དང། སཱ་རི་ཀ་དང། འགྲོ་བ་གསོ་བ་ཅན་དང། རྒོད་པ་དང། ནི་ར་དཱ་དང། ཕྲེང་ལྡན་མ་དང་  
ཡན་ལག་དམན་པ་དང་མྱང་བ་ཅན་དང། འཕྲོག་པ་མ་དང། བྱིན་ཟ་དང་ཤུགས་ཅན་མ་དང། འབྲས་བུ་དང་བཅས་མ་དང། ལུས་བརྟན་མ་དང། རྩེ་བའི་རྣམ་མ་དང། སྦྱིན་སྲེག་ཏུ་འགྲོ་བ་དང། ཏི་རི་ཡན་ལག་མ་དང། ཉིན་མཚན་གྱི་ལྷ་མོ་དང། འབྲས་བུ་ཅན་དང། ནང་ག་གནས་  
དང། སྡིག་པ་འཇོམས་དང། ཕག་མོ་དང། ཧཱ་རི་ཎི་དང། འགྲོ་བྱེད་མ་དང། ངོ་ཚ་བར་འགྲོ་བ་དང། ཅོད་པན་དང། སྐྱ་མོ་དང། གཟུང་མ་དང། ཡིད་སྐྱེས་མ་དང། ཕུག་དང། དྲི་མ་མེད་མ་དང། འོད་ཟེར་བཟང་མོ་དང། རབ་གཏུམ་དང། གཡོ་བྱེད་མ་དང། རྫུས་ཏེ་སྐྱེ་མ་དང། སྡུག་པ་དང། འགྲོ་  
བ་ལ་ཕན་མ་དང། སྟོབས་ལྡན་མ་དང། འདོང་མ་དང། བསྐྱོད་མ་དང། ལུས་སྔོན་མོ་དང། གཤིན་རྗེ་འཇིགས་མ་དང། རང་གི་འབྱུང་གནས་མ་དང། ཧ་ལ་ཧ་ལ་སྟེ་རྩ་འདི་རྣམས་སྤྲུལ་པའི་འཁོར་ལོར་ཡིན་ཞིང། འདིར་བཅུ་གཉིས་ནི་བྱང་ཆུབ་ཀྱི་སེམས་འབབ་པའོ། །ཐིག་ལེའི་མིང་བརྗོད་པར་བྱ་  
སྟེ༑ ཀ་མ་ལ་དང། འདོད་ཆགས་ཀྱི་ལུས་དང། བུམ་པའི་དབྱིབས་དང། དགའ་བའི་ཡིན་ཏན་དང། རིགས་ལྡན་དང། གཟུངས་ཅན་དང། ཐབ་ཁུང་གི་དབྱིབས་དང། དུ་བ་ཅན་དང། ཐིག་ལེ་འདི་རྣམས་ཆོས་ཀྱི་འཁོར་ལོར་གནས་པའོ། །རྣམ་པར་འཆིང་བ་དང། གཞུའི་དབྱིབས་དང་  
  
དཀར་བའི་ཡན་ལག་སྦྱིན་པ་དང། ལུས་མཆོག་དང། འདོང་ཆགས་དང་བཅས་པའི་ལུས་དང། འགྲོ་བའི་བདུད་རྩི་དང། སྐྱོབ་པ་པོ་དང། སྒེག་བ་པོ་དང། རྒྱལ་བ་འཕེལ་བ་དང། སའི་ནོར་བུ་དང། ཟ་བ་པོ་དང། རྒྱལ་བ་སྐྱེས་དང། འདྲུ་བ་དང། འཕྲུལ་པ་འཇིག་པ་དང། སྐྱེ་པ་འཕྲོ་  
བ་སྟེ་ཐིག་ལེ་འདི་རྣམས་ནི་ལོངས་སྤྱོད་རྫོགས་པའི་འཁོར་ལོར་ཡིན་ནོ། །འཕྲོག་པའི་བདག་པོ་དང། འཕྲོག་པར་ཕྱིན་པ་དང། འཕྲོག་པར་བྱེད་པ་དང། ངོ་ཚ་ཞིང་གཡོ་བ་དང། དབུ་མའི་ཕུང་པོ་དང། སྤྲོས་པ་དང། འབྲས་བུ་ཅན་དང། སྟོབས་ལྡན་བརྟན་པ་དང། ཕུའི་སྒྲ་དང། ལུས་སྦོམ་དང། སྙིང་  
རྗེ་དང་ལྡན་པ་དང། ཉོན་མོངས་པ་བཅོམ་པ་དང། འབྲལ་བར་བྱེད་པ་དང། ཐོད་པའི་དབྱིབས་དང། རླུང་མེད་དང། སེམས་ཞུམ་པ་དང། པདྨའི་ཕུང་པོ་དང། བསམ་གཏན་རིང་པོ་དང། དངོས་པོ་འཕེལ་བ་དང། འཆོ་བ་དང། སྣང་བ་ཅན་དང། སྐད་ཅིག་བཅོམ་བ་དང། འཇིགས་སུ་རུང་བའི་  
ནོར་བུ་དང། ཀུན་དུ་བསྙེགས་བ་དང། དུ་བར་བྱེད་པ་དང། བློ་འབར་བ་དང། སྟོབས་སྐྲག་པ་དང། རླུང་ཆུང་བ་དར། མཛེས་པའི་སྟོབས་དང། དཔའ་བོའི་གནས་དང། མཚན་ཉིད་ཉེ་པར་འབར་བ་དང། འདུ་བ་འཕེལ་བ་སྟེ་ཐིག་ལེ་འདི་རྣམས་ནི་བདེ་བ་ཆེན་པོའི་འཁོར་ལོར་རོ། །ལུས་སྔོན་པོ་དང་  
བྱ་རྒོད་ཀྱི་གདོང་དང། ཆུ་ལུའི་གདོང་དང། མགྲིན་པའི་མིག་དང་ བསྲེག་དབུགས་ཀྱི་སྣག་ཚ་དང། ཐམས་ཅད་ཀྱི་ལུས་དང། རྐང་པའི་རྩ་དང། ནོར་བུའི་ཕུང་པོ་དང། རྐན་གྱི་དཀྱིལ་འཁོར་དང། རོལ་པའི་སྤྱན་དང། ནམ་མཁའ་མཛོད་དང། འགྲམ་གྱི་ནོར་བུ་དང། ས་གཡོ་བ་དང་  
ཆུའི་མཛོད་དང། ཚོགས་ཀྱི་གནས་དང་འགོག་པ་དང་བཅས་པ་དང། ཡོངས་དང། རླུང་གི་སྒྲ་དང། འཇོག་པོ་དང། འགྲོ་བ་འཇིག་པ་དང། གྲགས་པ་བཅོམ་པ་དང། དཀའ་ཐུབ་འཇིག་པ་དང། སྐྱེད་པར་བྱེད་པ་དང། སྐྱེ་བ་ལ་གནས་པ་དང། ཡོན་ཏན་མཐའ་ཡས་པ་དང། ཁ་མ་བྱེ་བ་དང་  
འདུལ་བར་བྱེད་པ་དང། གྲགས་པ་མཐའ་ཡས་དང། ལུས་འཛིན་པ་དང། ལུས་ཚ་བ་དང། འཕྲོག་པ་དང། འཕྲོག་པར་བྱེད་པ་ཅན་དང། རྒྱན་གྱི་ཁམས་དང། སའི་ཡོན་ཏན་དང། ཧཱ་རེ་ཎ་དང། རྒོད་པར་བྱེད་པ་དང། འདོད་པའི་ལུས་དང། ཕན་པའི་བདག་པོ་དང། སྲེག་བླུགས་སྙིང་པོ་དང་  
  
༄༅། །སྲེག་བླུགས་ཀྱི་ཀ་མ་ལ་དང། སྲིན་བུ་ཅན་དང། ཁ་ཆུ་ཅན་དང། ཅི་བྱེད་ཅེས་བྱ་བ་དང། རོལ་པའི་གནས་དང། ཡོན་ཏན་འདྲུ་བ་དང། རྩེ་བའི་གཟི་བརྗོད་དང། ཅོད་པན་བྱེད་པ་དང། རེ་བ་དང། གྲུབ་པའི་ལུས་དང། རྟགས་ལས་སྐྱེས་བ་དང། སྤྱི་བོའི་ཡོན་ཏན་དང། རོལ་པའི་བྯ་[?]རབ་དང། དལ་བའི་  
ཡན་ལག་དང། རྫུ་འཕྲུལ་ལས་སྐྱེས་པ་དང། དལ་བའི་སྟོབས་དང། རྫུ་འཕྲུལ་སྦྱིན་པ་དང། སེམས་ཀྱི་དྲི་མ་ཅན་དང། རྫུ་འཕྲུལ་སྦྱིན་པ་དང། སེམས་ཀྱི་དྲི་མ་ཅན་དང། རྟག་སྦྱིན་པ་དང། རིང་བའི་གནས་དང། ཡན་ལག་འདྲི་བ་དང། ལོངས་སྤྱོད་སྦྱིན་པ་དང། འཁོར་བ་ཅན་དང། ཡོན་ཏན་འཛིན་པ་དང། བསམ་གཏན་ལྷག་པ་སྟེ་ཐིག་ལེ་འདི་རྣམས་  
ནི་སྦྲུལ་པའི་འཁོར་ལོར་རྣམ་པར་གནས་པའོ། །འཁོར་ལོ་བཞིའི་ནང་དུ་ཐབས་དང་ཤེས་རབ་ཀྱི་བདག་ཉིད་ཅན་གྱི་བཅོམ་ལྡན་འདས་བྱང་ཆུབ་ཀྱི་སེམས་བཞུགས་ཏེ། དགའ་བ་ནི་སྤྲུལ་བའི་འཁོར་ལོར་ཏེ་འདིའི་ཤེས་རབ་ནི་ཡེ་ཤེས་སོ། །མཆོག་ཏུ་དགའ་བ་ནི་ལོངས་སྤྱོད་རྫོགས་པའི་འཁོར་ལོར་ཏེ་འདིའི་  
ཤེས་རབ་ནི་ཡེ་ཤེས་ཀྱི་བདག་ཉིད་ཅན་ནོ། །དགའ་བྲལ་གྱི་དགའ་བ་ནི་ཆོས་ཀྱི་འཁོར་ལོར་ཏེ། འདིའི་ཤེས་རབ་ནི་ཡེ་ཤེས་གྲུབ་པར་བྱེད་མའོ། །བདེ་བ་ཆེན་པོའི་འཁོར་ལོར་ནི་ལྷན་ཅིག་སྐྱེས་པའི་དགའ་བ་སྟེ་འདིའི་ཤེས་རབ་ནི་ཡེ་ཤེས་འགོག་པའོ། །གནས་དང་ཉེ་བའི་གནས་རྣམས་སུ། །རྩ་ཡི་  
ཀུན་སྤྱོད་རིམ་པ་ཡིས། །བྱང་སེམས་སོང་ནས་འོང་བ་དང། །ཡན་ལག་ཐམས་ཅད་དགའ་ཐོབ་ཅིང། །རླུང་ནི་སོར་གཉིས་འཆད་འགྱུར་ན། །ས་གཉིས་དག་ནི་འཐོབ་འགྱུར་ཞིང། །སེམས་ཅན་ཀུན་གྱི་གཞན་གྱི་སེམས། །རྙེད་པར་དགའ་བ་ཤེས་པར་འགྱུར། །ཞིང་དང་ཉེ་བའི་ཞིང་གནས་སུ། །རྩ་  
ཡི་ཀུན་སྤྱོད་རིམ་བ་ཡིས། །བྱང་སེམས་སོང་ནས་འོངས་གྱུར་ན། །དེ་ཚེ་མཆི་མ་ལྟུང་ཞིང་སྐྱེ། །རླུང་ནི་སོར་བརྒྱད་འགྲོ་བར་འགྱུར། །འདི་དག་མཚན་ཉིད་ཐོབ་གྱུར་ན། །ཁམས་གསུམ་དག་ཏུ་གང་ཞིག་གཟུགས། །དེ་ཀུན་སྐད་ཅིག་གིས་མཐོང་ཞིང། །ས་ནི་བཞི་པ་འཐོབ་པར་འགྱུར། །ཚན་དོ་ཉེ་བའི་  
ཚནྡོ་རུ༑ །གང་ཚེ་སེམས་ནི་ཀུན་སྤྱོད་ན། །སྣ་ཚོགས་གཟུགས་རྣམ་མཐོང་ནས་ནི། །རྣམ་པར་ཕྱེ་ནས་རྒོད་པ་དང། །རླུང་ནི་སོ་དྲུག་རྒྱུ་བ་དང། །ས་ནི་དྲུག་པ་ཐོབ་པ་ཡིན། །ཁམས་གསུམ་དག་ཏུ་གང་ཞིག་སྒྲ། །དེ་རྣམས་ཐམས་ཅད་ཐོས་པར་འགྱུར། །འདུ་བ་ཉེ་བའི་འདུ་གནས་སུ། །རྩ་ཡི་  
  
།རྟག་ཏུ་འགྲོ་དང་འོང་བར་ནི། །བྱང་ཆུབ་སེམས་ནི་བྱེད་པར་འགྱུར། །རླུང་ནི་སོར་གཉིས་ཆད་འགྱུར་ཞིང། །མྱོས་པར་བྱེད་པས་རྒྱལ་བའི་ལུས། །བདག་གཞན་ཤེས་པར་མི་འགྱུར་ན། །ས་ནི་བརྒྱད་པ་འཐོབ་འགྱུར་ཞིང། །རྟག་ཏུ་ལིངྒ་བརྟན་པ་ཡིན། །དེ་ཡི་ཚེ་ཡི་  
དུས་སུ་ནི། །སྣོད་ཀྱི་གནས་ནི་རྗེས་དྲན་ཡིན། །དུར་ཁྲོད་ཉེ་བའི་དུར་ཁྲོད་དུ། །སེམས་ཀྱི་འགྲོ་དང། འོང་བ་ནི། །དུས་ནི་གང་ཚེ་ངེས་འགྱུར་བ། །རླུང་ནི་སོར་གཉིས་རྒྱུ་བ་ན། །ས་ནི་བཅུ་པ་འཐོབ་པར་འགྱུར། །ལུས་ནི་འདོད་ཆགས་ཆེན་པོ་ཡིས། །ཀུན་དུ་ཁྱབ་པར་འཐོར་འགྱུར་ཞིང། །དེ་ཚེ་  
རྫུ་འཕྲུལ་དྲ་བ་ནི། །དུ་མ་རྣམས་ནི་སྟོན་པར་འགྱུར། །དེ་ལྟར་ཀུན་སྤྱོད་རིམ་པ་ཡིས། །རྟག་ཏུ་ལྷ་མོ་རབ་གཏུམ་སོགས། །འཁོར་ལོ་ཀུན་དུ་སྤྱོད་པ་ཡིན། །ཡེ་ཤེས་འབྱུང་བའི་སྒྲུབ་པའི་ཐབས། །ག་ཡ་དྷ་རས་བྱས་པ་ཡིས། །གང་ཞིག་བསོད་ནམས་སྐྱེ་བ་ཡི། །བསོད་ནམས་དེས་ནི་འཇིག་  
རྟེན་ཡང། །ཧེ་རུ་ཀ་ཡི་སར་འགྲོ་ཤོག་ཡེ་ཤེས་འབྱུང་བའི་མན་ངག་ཅེས་བྱ་བ་ཀཱ་ཡ་སྠ་པ་ག་ཡ་དྷ་རས་མཛད་པ་རྫོགས་སོ།། །།རྒྱ་གར་གྱི་མཁན་པོ་ཀཱ་ཡ་སྠ་པ་ག་ཡ་དྷ་རའི་ཞལ་སྔ་ནས་དང་བོད་ཀྱི་ལོ་ཙཱ་བ་དགེ་སློང་ཤཱཀྱ་ཡེ་ཤེས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་བོ།། །།  
  
  
