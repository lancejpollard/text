  
།རྒྱ་གར་སྐད་དུ། ལཱུ་ཡི་པཱ་དཱ་བཧི་ས་མ་ཡ་བརྟི་སམྦ་རོ་དྱ་ནཱ་མ། བོད་སྐད་དུ། ལཱུ་ཡི་བའི་མངོན་པར་རྟོགས་པའི་འགྲེལ་པ་སྡོམ་པ་འབྱུང་བ་ཞེས་བྱ་བ་  
དཔལ་ལྡན་ལཱུ་ཡི་པ་ལ་ཕྱག་འཚལ་ལོ། །བཱ་རཱ་རླུང་དང་མེ་དག་གིས། །བདེ་བ་ཆེན་པོའི་འཁོར་ལོ་ཧཾ། །གང་གིས་ཞུ་བྱེད་བཱ་རཱ་ཧི། །དེ་ལ་འཁོར་བ་གནས་པར་འདུད། །འདི་མངའི་སྟོན་པ་འགྲོ་བ་དག་དང་གཉིས་མེད་བདག་ཤེས་རབ་མ་ཡི་ཁམས་ལྡན་བདེ་བ་ཆེན་པོའི་བདག་ཤེས་  
རབ་ཐུགས་རྗེ་དབྱེར་མེད་ནམ་མཁའ་ལྟ་བུའི་བདག་དེ་ཉིད་སྒྲུབ་ཐབས་དེ་སྒོམ་བྱེད་པ་བདག་གིས་བཤད། །དང་པོར་རི་སྤྱིལ་ལ་སོགས་པར། །ལྷོ་ཕྱོགས་ཁ་བསྟན་རྣལ་འབྱོར་པ། །སྐྲ་གྲོལ་རོ་ལ་འདུད་ནས་ནི། །བདུད་རྩི་ལྔ་པོ་ཁར་བཅུག་ལ། །ཤྲཱི་ཧེ་རུ་ཀ་ཞེས་ཡིག་དོན། །བསམ་  
ཞིང་སྡོམ་པའི་ཚུལ་དུ་བསྒྱུར། །ཨཱ་ལི་ཀཱ་ལིའི་འོད་ཟེར་གྱིས། །བགེགས་བསྲེགས་ཚངས་པའི་གནས་བཞི་བསྒོམ། །གཟུགས་ལ་རྒྱལ་པ་རྣམ་སྣང་མཛད། །ཚོར་བ་རྡོ་རྗེ་ཉི་མར་བསྒོམ། །འདུ་ཤེས་པདྨ་གར་དབང་ཕྱུག། །རྡོ་རྗེ་རྒྱལ་པོ་འདུ་བྱེད་ལ། །རྣམ་ཤེས་ཕུང་པོ་རྡོ་རྗེ་  
ཅན༑ །ཐམས་ཅད་སྟོང་ཉིད་ཧེ་རུ་ཀའོ། །རིམ་པར་དཔྲལ་བ་ལྟེ་བ་མགྲིན། །རྐང་པ་སྙིང་དང་སྤྱི་བོར་རོ། །གཏི་མུག་རྡོ་རྗེ་མིག་དག་ལ། །ཞེ་སྡང་དག་བྱེད་སྙན་གཉིས་ལ། །སྣ་ལ་སེར་སྣ་གསོད་བྱེད་མ། །ཁ་ལ་འདོད་ཆགས་རྡོ་རྗེ་སྟེ། །ཕྲག་དོག་རྡོ་རྗེ་ལུས་དཔྲལ་ལ། །  
བྱང་ཆུབ་སེམས་དཔའ་དབང་ཕྱུག་སྦྱིན། །སྐྱེ་མཆེད་རྣམས་ཀྱི་རང་སྙིང་ལའོ། །ས་ཡི་ཁམས་ནི་ལྟུང་བྱེད་མ། །ཆུ་ཡི་ཁམས་ནི་གསོད་བྱེད་མ། །མེ་ཡི་ཁམས་ནི་འགུགས་བྱེད་མ། རླུང་ཁམས་གར་གྱི་དབང་ཕྱུག་མ། །ནམ་མཁའི་རང་བཞིན་པད་འབར་མ། །འདི་  
རྣམས་རིམ་པས་ལྟེ་བ་སྙིང། །མགྲིན་པ་དཔྲལ་བ་གསང་གནས་སུ། །ཡང་ན་གཟུགས་ལ་སོགས་པ་རྣམས། །གཟུགས་བརྙན་ལ་སོགས་བཞིན་དུ་བསམ། །དེ་ནས་གཡོན་པའི་མཐེབ་མཛུབ་ཀྱིས། །སེ་གོལ་གཏོགས་པ་སྔོན་བཏང་ནས། །སུམྦྷ་ལ་སོགས་  
  
༄༅། །སྔགས་བཞི་པོ། །རྩེ་གཅིག་རྣལ་འབྱོར་བརྗོད་པ་ཡིས། །ནག་པོ་ལྗང་གུ་དམར་པོ་སེར། །ཤར་ལ་སོགས་པའི་ཕྱོགས་སུ་དགོད། །ས་འོག་ཚངས་པའི་གནས་བར་དུ། །ཁྱབ་པའི་ལུས་ཆེན་འབར་བ་རྣམས། །སུམྦྷ་ལ་སོགས་འོད་ཟེར་གྱི། །ར་བ་བཞི་པོ་  
དེ་བཞིན་བསམ། །ཧཱུཾ་བྱུང་ངེས་མཚན་རྡོ་རྗེ་ཡི། །སྣ་ཚོགས་རྡོ་རྗེའི་རང་བཞིན་ས། །འོག་ཁྱབ་རྡོ་རྗེའི་འོད་རྣམས་ཀྱིས། །རྡོ་རྗེ་རྩེ་ལྔར་གྱུར་པ་ཡི། །ར་བ་རྣམས་སྟེང་མདའ་དྲ་བ། །དེ་ཡི་འོག་ཏུ་རྡོ་རྗེའི་གུར། །དེ་འོག་རྡོ་རྗེ་བླ་རེ་ཡང། །རང་རང་སྔགས་ཀྱིས་བསམ་པར་བྱ། །ཁྭ་  
གདོང་མ་ལ་སོགས་པ་བཞི། །གསང་སྔགས་བཞི་ལས་བྱུང་བ་དང། །གཉིས་གཉིས་ཕྱོགས་འོད་ལས་བྱུང་བ། །གཤིན་རྗེ་བརྟན་མ་ལ་སོགས་བཞི། །ཞལ་གཅིག་ཕྱག་གཉིས་དེ་རྣམས་བརྒྱད། །ལྟེ་བ་མན་ཆད་ཕུར་པའི་གཟུགས། །དེ་རྣམས་གཡོན་ན་ཕུར་བུ་ནི། །དེ་དང་དེ་ཡི་  
དང་ཚུལ་ཅན། །གཡས་པའི་ལག་པ་རྣམས་ན་ནི། །རྡོ་རྗེའི་ཐོབ་ཆེན་པོ་འཛིན། །འཕྲོས་ཏེ་སོང་བས་ཕྱོགས་བཅུ་ན། །གནས་པའི་བགེགས་རྣམས་རབ་བཀུག་ནས། །ཧཱུཾ་རིང་བརྗོད་འབྱུང་ཕྱོགས་བརྒྱད་ཀྱི། །ཁྲོན་པར་དེ་རྣམས་རབ་བཅུག་ནས། །གདབ་པའི་སྔགས་ཀྱིས་ཕུར་བུས་  
གདབ། །བརྡུང་བའི་སྔགས་ཀྱིས་བརྡུང་བྱ་སྟེ། །གདབ་དང་བརྡུང་པ་དག་གིས་ནི། །དེ་བཞིན་ཉིད་དུ་རོ་གཅིག་འགྱུར། །བགེགས་ཀྱི་ལྷག་མ་རྣམས་བསྐྲད་ནས། །ར་བ་ལ་ཐིམ་ལྷ་མོ་རྣམས། །ཆུ་ལ་ཆུ་ནི་འབབ་བ་བཞིན། །མཚམས་ཀྱི་བཅིངས་པའི་ཕྱིར་བྱུང་བ། །རྡོ་རྗེ་པདྨ་འཁོར་ལོ་ཡི། །  
ར་བ་རྣམས་ཀྱང་བསམ་པར་བྱ། །གསང་སྔགས་རྣམས་ནི་འདི་ལྟ་སྟེ། །ཨོཾ་སུམྦྷ་ནི་སུམྦྷ་ཧཱུཾ་ཧཱུཾ་ཕཊ། ཨོཾ་གྲྀཧྞ་གྲྀཧྞ་ཧཱུཾ་ཧཱུཾ་ཕཊ། ཨོཾ་གྲྀཧྞཱ་པ་ཡ་གྲྀཧྞཱ་པ་ཡ་ཧཱུཾ་ཧཱུཾ་ཕཊ། ཨོཾ་ཨཱ་ན་ཡ་ཧོཿ་བྷ་ག་ཝཱན་བཛྲ་རཱ་ཛ་ཧཱུཾ་ཧཱུཾ་ཕཊ། ཨོཾ་གྷ་གྷ་གྷཱ་ཏ་ཡ་གྷཱ་ཏ་ཡ་སརྦ་དུཥྚཱ་ན་ཧཱུཾ་ཕཊ། ཀཱི་ལ་ཡ་ཀཱི་ལ་ཡ་སརྦ་པཱ་པཾ་  
ཧཱུཾ་ཕཊ། ཧཱུཾ་ཧཱུཾ་ཧཱུཾ་བཛྲ་ཀཱི་ལ་བཛྲ་དྷ་ར་ཨཱ་ཛྙཱ་པ་ཡ་ཏི་སརྦ་བི་གྷྚཱཾ་ཀཱ་ཡ་ཝཱ་ཀ་ཙིཏྟ་བཛྲ་ཀཱི་ལ་ཡ་ཧཱུཾ་ཕཊ། ཨོཾ་བཛྲ་མུདྒ་ར་བཛྲ་ཀཱི་ལ་ཡ་ཨཱ་ཀོ་ཊ་ཡ་ཧཱུཾ་ཕཊ། དེ་ནས་སྙིང་གར་ཨ་ལས་ཟླ་བའི་དཀྱིལ་འཁོར་ཏེ། དེ་ཡི་སྟེང་དུ་ཧཱུཾ་ཡིག་འོད་ཟེར་དང་ལྡན་བསམ་བྱས་ནས། །དེ་ཡི་འོད་ཀྱིས་བཀུག་ནས་མདུན་དུ་  
  
།ཕྱག་འཚལ་ལ་སོགས་བདུན་དང་བདག་ཉིད་དབུལ་བར་བྱ། །ཧེ་རུ་ཀ་ཞེས་སྤྱི་བོ་མགྲིན་པ་སྙིང་ག་རུ། །རིམ་པས་བལྟས་ཏེ་སྟོང་པ་ཉིད་བསྒོམ་གསང་སྔགས་བརྗོད། །ཨོཾ་སྭ་བྷཱ་བ་ཤུདྡྷ་སརྦ་དྨརཱ་སྭ་བྷཱ་བ་ཤུདྡྷོཧཾ། སྔོན་གྱི་སྨོན་ལམ་དབང་གིས་རང་སེམས་ཨོཾ་སོགས་གྱུར། །དེ་ལས་  
འོད་དང་འཁོར་ལོའི་འཕྲོ་དང་འདུ་བ་བསམ། །དེ་ནས་རང་སེམས་དེ་ཡང་རབ་ཏུ་སྣང་བ་ཙམ། །དེ་ཡང་གསང་སྔགས་བརྗོད་ཅིང་སྟོང་པ་ཉིད་དུ་བསྒོམ། །ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཱཏྨ་ཀོཧཾ། སྟོང་པའི་ངང་ལས་ལངས་ཏེ་ཡཾ་ཡིག་ལས་བྱུང་བ། །དེ་ལ་རླུང་གི་འཁོར་ལོ་རྣམ་པར་བསྒོམ་བྱ་སྟེ། །  
སྡོ་སྐྱ་གཞུ་ཡི་དབྱིབས་ཅན་མཐའ་མ་བ་དན་མཚན། །དེ་ཡི་སྟེང་དུ་རཾ་ཡིག་ལས་བྱུང་མེའི་དཀྱིལ་འཁོར། །རྩེ་མོ་བདུན་ལྡན་དམར་པོ་གྲུ་གསུམ་རཾ་གྱིས་མཚན། །དེ་སྟེང་བཾ་ཡིག་ལས་བྱུང་ཆུ་ཡི་དཀྱིལ་འཁོར་ཏེ། །དཀར་པོ་ཤིན་ཏུ་ཟླུམ་པོ་བུམ་པས་མཚན་པའོ། །དེ་སྟེང་ལཾ་ཡིག་ལས་བྱུང་ས་ཡི་  
དཀྱིལ་འཁོར་ཏེ། །སེར་པོ་གྲུ་གསུམ་རྡོ་རྗེས་མཚན་པའོ། །དེ་སྟེང་སུཾ་ཡིག་ལས་བྱུང་རི་རབ་ལྷུན་པོ་སྟེ། །ལྕོག་བརྒྱད་ལྡན་པ་གླིང་ལ་སོགས་པས་བསྐོར་བ་དང། །གྲྭ་བཞི་ངོས་བཞི་རིན་ཆེན་བཞི་ཡི་རང་བཞིན་ཅན། །དེ་སྟེང་པདྨའི་སྟེང་དུ་ཧཱུཾ་བྱུང་སྣ་ཚོགས་རྡོར། །དེ་སྟེང་པཾ་ཡིག་ལས་བྱུང་སྣ་ཚོགས་  
པདྨ་སྟེ། །འདབ་མ་བརྒྱད་པ་གེ་སར་ལྟེ་བ་དང་ལྡན་པའོ། །དེ་སྟེང་ཨཱ་ལི་ཀཱ་ལི་ལས་བྱུང་ཉི་ཟླའོ། །ཞེས་བྱ་བ་རྣལ་འབྱོར་རོ། །དེ་ལ་ཧཱུཾ་ཡིག་རྡོ་རྗེ་འཛིན་པའི་རང་བཞིན་ཅན། །རང་གི་འོད་ཟེར་འཕྲོས་པས་འཁོར་ལོ་ལྔ་པོ་ཡིས། །འགྲོ་བའི་འཁོར་ལོའི་རང་བཞིན་བྱས་ནས་རྣལ་འབྱོར་མར། །བཅས་  
པའི་འཁོར་ལོ་སླར་ཡང་བསྡུས་ཏེ་བསྒོམ་པར་བྱ། །ཞེས་བྱ་བ་རྗེས་སུ་རྣལ་འབྱོར་རོ། །ཧཱུཾ་ལ་སོགས་པ་ལས་བསྐྱེད་ཉི་མའི་འཁོར་ལོར་གནས། །ཧེ་རུ་ཀ་དཔལ་ནམ་མཁའ་བཞིན་དུ་རང་བཞིན་མེད། །རྟག་པའི་དབང་ཕྱུག་ཆད་པའི་ཨུ་མ་དེ་ཝ་ལ། །བརྐྱང་བསྐུམ་གཡས་གཡོན་གནས་པ་ཞལ་  
ཀུན་སྤྱན་གསུམ་ལྡན། །འཁོར་ལོ་དུར་ཁྲོད་དང་ལྡན་གཞལ་ཡས་ཁང་གི་ནང། །མཐིང་ནག་ལྗང་གུ་དམར་པོ་སེར་པོའི་ཁ་དོག་ཅན། །ཞལ་བཞི་དབུ་ལ་རྡོ་རྗེ་ཕྲེང་ལྡན་ཕྱག་བཅུ་གཉིས། །རྡོ་རྗེ་དྲིལ་བུ་གཉིས་བཅས་ཕྱག་གིས་ཡུམ་ལ་འཁྱུད། །གཏི་མུག་དག་ཕྱིར་གླང་པོའི་པགས་པ་  
  
༄༅། །ཕྱག་གཉིས་བསྣམས། །གཡས་པ་རིམ་པས་ཌཱ་མ་རུ་དང་དགྲ་སྟ་གྲི་གུག་རྩེ་གསུམ་འཛིན། །གཡོན་པས་ཁ་ཊཱཾ་ག་དང་ཐོད་པ་ཞགས་པ་ཚངས་པའི་མགོ་བོ་བསྣམས། །དབུ་ལ་ཟླ་བ་ཕྱེད་པ་ཐོད་པའི་ཕྲེང་བ་སྣ་ཚོགས་རྡོ་རྗེ་ཅན། །མཆེ་བ་རབ་ཏུ་གཙིགས་ཤིང་ཞལ་འགྱུར་རལ་  
པའི་ཐོར་ཚུགས་དག་དང་ལྡན། །བློ་ལྡན་བསམ་གཏན་སྦྱོར་བས་ཉམས་ཀུན་དང་ལྡན་པ། །ཉོན་མོངས་དྲི་མ་དག་ཕྱིར་སྟག་གི་པགས་པ་བསྣམས། །ཨཱ་ལི་ལ་སོགས་ལྔ་བཅུ་རྣམ་པར་དག་པ་ཡིས། །མི་མགོ་རློན་པ་ལྔ་བཅུའི་དོ་ཤལ་དང་ལྡན་པ། །མགུལ་རྒྱན་སྙན་རྒྱན་གདུབ་ཀོར་སྤྱི་གཙུག་ནོར་  
བུ་དང། །ཚངས་སྐུ་དང་ལྡན་ཐལ་བས་བྱུགས་པ་དུ་བའི་མདོག་ཕག་མོ་མགོན་པོའི་མདུན་གནས་ཉི་མ་ལྟ་བུར་ནི། །མདོག་དམར་ཐོད་པ་སྐམ་པོའི་ཕྲེང་བའི་དོ་ཤལ་ཅན། །ཞལ་གཅིག་མ་དང་སྤྱན་གསུམ་ཕྱག་གཉིས་དང་ལྡན་མ། །གཅེར་བུ་བདེ་བའི་ངང་ཚུལ་བཀྲ་གྲོལ་རབ་དགྱེས་མ། །  
ཐོད་པའི་དུམ་བུ་ལས་བྱས་སྐེ་རགས་དང་ལྡན་མ། །གཡོན་པ་བདུད་ཁྲག་བཀང་པའི་ཐོད་པ་བསྣམས་པ་སྟེ། །གཡས་པ་རྡོ་རྗེ་སྡིགས་མཛུབ་ཀྱིས། །ཕྱོགས་བཅུའི་གདུག་པ་རྣམས་འཇོམས་བྱེད། །བསྐལ་པའི་མེ་ལྟར་གཟི་བརྗིད་ཆེ། །ཁྲག་ལ་དགྱེས་ཤིང་ཁྲག་འཛག་མ། །བརླ་གཉིས་ལ་ནི་  
རབ་ཏུ་འཁྱུད། །བདེ་ཆེན་སྙིང་རྗེའི་བདག་ཉིད་ཅན། །མཁའ་འགྲོ་མ་དང་ལྡམ་དང། །ཁཎྜ་རོ་ཧེ་གཟུགས་ཅན་མ། །པདྨའི་ཕྱོགས་ཀྱི་འདབ་མར་དགོད། །དེ་རྣམས་དངོས་གྲུབ་ཐམས་ཅད་བསྒྲུབ། །ནག་མོ་ལྗང་གུ་དམར་མོ་སེར། །ཞལ་གཅིག་ཕྱག་ནི་བཞི་བ་རྣམས། །གཡོན་པ་ཐོད་  
པ་ཁ་ཊཱཾ་ག་ཌཱ་མ་རུ་དང་གྲི་གུག་གཡས། །སྤྱན་གསུམ་པ་ལ་སྐྲ་གྲོལ་བ། །གཅེར་བུ་བརྐྱང་བསྐུམ་གནས་པ་རྣམས། །ཕྱོགས་མཚམས་རྣམས་སུ་བུམ་སྟེང་དུ། །བྱང་ཆུབ་སེམས་སོགས་སྣོད་རྣམས་སོ། །དང་པོར་ཐུགས་འཁོར་རྩིབས་བརྒྱད་པ། །མཐིང་ནག་རྡོ་རྗེ་ཕྲེང་བས་  
བསྐོར༑ །དེ་ཤར་པཱུལླཱི་ར་མཱ་ལར། །རབ་གཏུམ་ཁཎྜ་ཀ་པཱ་ལར། །དེ་བྱང་ཛཱ་ལནྡྷ་ར་རུ། །མ་ཧཱ་ཀངྐ་གཏུམ་མིག་ཅན། །ནུབ་ཀྱི་ཨོ་ཌི་ཡ་ན་རུ། །ཀངྐ་ལ་དང་འོད་ལྡན་མ། །ལྷོ་ཕྱོགས་ཨརྦུ་ད་རུ་ནི། །སྣ་ཆེན་མཆེ་བ་རྣམ་པར་གཙིགས། །མེ་མཚམས་གོ་དཱ་ཨ་བ་རཱིར། །སུ་ར་  
  
།བདེན་བྲལ་རཱ་མེ་ཤྭ་ར་རུ། །འོད་དཔག་མེད་དང་མི་ཐུང་མ། །དེ་བའི་ཀོ་ཊ་རླུང་མཚམས་སུ། །ལང་ཀ་དབང་ཕྱུག་རྡོ་རྗེ་འོད། །དབང་ལྡན་མཚམས་སུ་མཱ་ལ་བར། །རྡོ་རྗེའི་སྐུ་དང་ཤིང་གྲིབ་མ། །གསུང་གི་འཁོར་ལོ་དམར་པོ་སྟེ། །པདྨ་དམར་པོའི་ཕྲེང་བས་བསྐོར། །  
ཤར་ངོས་རྩིབས་ཀྱི་ཀཱ་མ་རཱུར། །ཨངྐུ་རི་དང་ཨཻ་ར་བ། །བྱང་དུ་ཨོ་ཊར་འཇིགས་བྱེད་ཆེ། །དེ་དང་རྡོ་རྗེའི་རལ་པ་ཅན། །ནུབ་ཀྱི་ཏྲི་ཤ་ཀུ་ནེ་རུ། །དཔའ་བོ་ཆེ་དང་རླུང་ཤུགས་མ། །ལྷོ་ཡི་ཀོ་ས་ལ་རུ་ནི། །རྡོ་རྗེ་ཧཱུཾ་མཛད་ཆང་འཐུང་མའོ། །མེ་ཡི་མཚམས་ཀྱི་ཀ་ལིང་གར། །  
ཤྱ་མ་དེ་བི་རབ་ཏུ་བཟང། །བདེན་བྲལ་མཚམས་སུ་ལམ་པཱ་ཀར། །རྡོར་བཟང་ཤིན་ཏུ་བཟང་མོའོ། །རླུང་གི་མཚམས་ཀྱི་ཀཱཉྩི་རུ། །འཇིགས་བྱེད་ཆེ་དང་རྟ་རྣམ། །དེ་བཞིན་དབང་ལྡན་ཧི་མཱ་ལར། །མིག་མི་བཟང་དང་ཁག་ནའོ། །སྐུ་ཡི་འཁོར་ལོ་དཀར་པོ་སྟེ། །འཁོར་ལོའི་ཕྲེང་བ་  
དཀར་པོས་བསྐོར། །ཤར་རྩིབས་པྲེ་ཏ་པུ་རི་རུ། །སྟོབས་ཆེན་འཁོར་ལོའི་ཤུགས་ཅན་མ། །བྱང་གི་གྲྀ་ཧ་དེ་བ་ཏཱར། །རིན་ཆེན་རྡོ་རྗེ་དུ་མ་སྐྱེས་མ། །ནུབ་ཀྱི་རྩིབས་ལ་སཽ་རཱཥྚར། །རྟ་མགྲིན་དང་ནི་ཥཽ་ཎྜི་ནཱི། །ལྷོ་རུ་ཝརྞ་དྲའི་པ་རུ། །འཁོར་ལོའི་གོ་ཆ་ནམ་མཁའི་སྙིང། །མེ་ཡི་  
མཚམས་ཀྱི་ན་ག་རར། །ཧེ་རུ་ཀ་དཔལ་སུ་བའི་རི། །ལྷོ་ནུབ་སིནྡྷུར་པདྨ་གར། །དབང་ཕྱུག་དང་ནི་སྟོབས་ཆེན་མོ། །རླུང་མཚམས་མ་རུར་རྣམ་སྣང་མཛད། །དཔའ་མོ་འཁོར་ལོས་སྒྱུར་མའོ། །དབང་ལྡན་མཚམས་ཀྱི་ཀུ་ལུ་ཏཱ་ར། །རྡོ་རྗེ་སེམས་དཔའ་བརྩོན་ཆེན་མོ། །དཔའ་བོ་རྣམས་ནི་  
ཞལ་གཅིག་ཕྱག་བཞི་པ། །བརྐྱང་བསྐུམ་རྡོ་རྗེ་དྲིལ་བུ་བསྣམས་པས་འཁྱུད། །གཡས་དང་གཡོན་ཌ་མ་རུ་དང་ཁ་ཊཱཾ་ག་དཔའ་བོ་རལ་པའི་ཅོད་པན་སྤྱན་གསུམ་ལྡན། །རབ་གཏུམ་ལ་སོགས་ལྷ་མོ་རྣམས། །ཞལ་གཅིག་ཕྱག་ནི་གཉིས་པ་སྟེ། །ཐོད་པ་བསྣམས་པའི་ཕྱག་གིས་འཁྱུད། །  
གདུག་པ་འཇིགས་བྱེད་གྲི་གུག་བསྣམས། །གཉིས་མེད་སྦྱོར་བས་སྙོམས་པར་འཇུག་དཔའ་བོ་དཔའ་མོ་འཁོར་ལོ་བཞིན། །ཁྭ་འུག་ཁྱི་ཕག་གདོང་ཅན་མ། །མཁའ་འགྲོ་སོགས་བཞིན་ཕྱོགས་བཞི་རུ། །མཚམས་སུ་གཤིན་རྗེ་བརྟན་མ་སོགས། །གཟུགས་གཉིས་ལྡན་པ་ལྷ་  
  
༄༅། །མོ་བརྒྱད། །དེ་རྣམས་ཞལ་གཅིག་ཕྱག་བཞི་བ། །བརྐྱང་བསྐུམ་རོ་ཡི་གདན་ལ་གནས། །གཡོན་ན་ཐོད་པ་ཁ་ཊཱཾ་ག་ཌ་མ་རུ་དང་གྲི་གུག་གཡས། །ཐམས་ཅད་སྤྱན་གསུམ་དྲག་མོ་སྟེ། །སྐྲ་གྲོལ་གཅེར་བུ་དེ་རྣམས་སོ། །མགུལ་རྒྱན་གདུ་བུ་དཔུང་རྒྱན་དང། །རྣ་རྒྱན་  
དང་ནི་ཚངས་སྐུད་དང། །ཐམས་ཅད་ཕྱག་རྒྱ་ལྔ་དང་ལྡན། །དཔྲལ་བར་རྡོ་རྗེའི་ཕྲེང་བས་དཀྲིས། །ཐོད་པའི་ཕྲེང་བས་མགྲིན་པར་བརྒྱན། །སྐེ་རགས་སིལ་སིལ་སྒྲ་སྒྲོགས་པའོ། །ཤར་དང་དབང་ལྡན་དབུ་བྱས་ཏེ། །ཐམས་ཅད་ཕྱོགས་དང་མཚམས་རྣམས་སུ། །དུར་ཁྲོད་རྣལ་འབྱོར་མ་དགོད་  
ལ༑ །གཡོན་དང་གཡས་སུ་བསྐོར་བར་བྱ། །ཤར་གྱི་དུར་ཁྲོད་གཏུམ་དྲག་ན། །ཤི་རི་ཥ་ཡི་སྡོང་ཆེན་དང། །བརྒྱ་བྱིན་རབ་བརྟན་ལ་བཅིབས་པ། །གསེར་མདོག་རྡོ་རྗེ་ཐོད་པ་བསྣམས། །ནོར་རྒྱས་ཀླུ་ཡི་རྒྱལ་པོ་ཡང། །མདོག་དཀར་ཨུཏྤལ་སྔོན་པོས་མཚན། །ཐལ་མོ་སྤྱ་བར་བྱས་པ་  
ཡིས༑ །འདུད་ཅིར་མགོན་པོའི་མདུན་ན་གནས། །བྱང་དུ་ཚང་ཚིང་ཨ་ཤཏྛར། །ལུས་ངན་མི་ལ་ཞོན་པ་སྟེ། །ནེའུ་ལེ་རིན་ཆེན་སྐྱུགས་པ་དང། །ཐོད་པ་འཆང་བ་སྐུ་མདོག་སེར། །ཀླུ་ཡི་དབང་བེའུ་མཚན། །མགོས་བཏུད་ཐལ་བེའུ་མཚན། །མགོས་བཏུད་ཐལ་  
མོ་སྦྱར་བའོ། །ནུབ་ཏུ་འབར་བས་ཁྱབ་པ་རུ། །ཨ་ཤོ་ཀ་ཡི་སྡོང་ཆེན་ལ། །དཀར་པོ་གདེངས་བདུན་བ་རུ་ཎ། །ཆུ་སྲིན་ལ་གནས་ཐོད་ཞགས་འཛིན། །ལྟོ་འཕྱེའི་དབང་དུ་ཕྱུག་ཀརྐོ་ཊ། །དའུར་བ་སྔོན་པོ་ལྟ་བུའི་མདོག་རི་མོ་གསུམ་ནི་མགྲིན་པར་གནས། །འདུད་ནས་སྤྱི་བོར་ཐལ་མོ་སྦྱར། །ལྷོ་  
རུ་འཇིགས་རུང་ལ་ཨ་མྲར། །གཤིན་རྗེ་མ་ཧེ་ཞོན་པ་སྟེ། །ནག་པོ་མིག་དམར་ལུས་སྦོམ་པོ། །དྲག་པོ་བེ་ཅོན་ཐོད་པ་འཛིན། །གདེངས་ལྡན་དབང་ཕྱུག་པདྨ་ཞེས། །སྟོན་པ་ཡི་ནི་བཀའ་སྡོད་ཅིང། །དཀར་པོ་ཐལ་མོ་སྦྱར་བྱས་པ། །དབུལ་ཐིག་ལེ་མང་པོས་མཚན། །ཧ་ཧ་དགོད་པ་དབང་  
ལྡན་དུ། །ནྱ་གྲོ་དྷ་ཡི་སྡོང་ཆེན་པོ། །དབང་ཕྱུག་རྩེ་གསུམ་ཐོད་པ་ཐོགས། །དཀར་པོ་གླང་ཞོན་སྟག་ཤམ་ཅན། །པདྨ་ཆེན་པོ་ཀླུ་ཡི་རྒྱལ། །ཟླ་བའི་འོད་དང་མཉམ་པའི་མདོག་གདེངས་ཀ་ལ་ནི་རྩེ་གསུམ་མཚན། །མགོ་ལ་ཐལ་མོ་སྦྱར་བས་གནས། །མེ་མཚམས་དཔལ་ནགས་  
  
།མེ་ལྷ་བོང་ཐུང་ར་སྐྱེས་བཅིབས། །སྐུ་མདོག་དམར་པོ་ཐོད་པ་འཛིན། །ཕྲེང་པ་སྤྱི་བླུགས་བཅས་པ་བསྣམས། །མཐའ་ཡས་རྨ་བྱའི་མགྲིན་པ་བཞིན། །མགོ་ལ་པདྨས་མཚན་པ་སྟེ། །སྤྱི་བོར་ཐལ་མོ་སྦྱར་གྱུར་ནས། །འདུད་ཅིང་མགོན་པོའི་ཞབས་དྲུང་གནས། །བདེན་བྲལ་མུན་  
པ་མི་བཟད་པར། །སྲིན་པོ་གཅེར་བུ་སྔོན་པོའི་མདོག་རོ་གནས་རལ་གྲི་ཐོད་པ་འཛིན། །མི་མགོའི་ཕྲེང་བའི་ཅོད་པན་ཅན། །ཀླུ་རྒྱལ་དུང་མདོག་རིགས་ལྡན་ནི། །གདེངས་ཀ་ཟླ་བ་ཕྱེད་པས་མཚན། །སྤྱི་བོར་ཐལ་མོ་སྦྱར་བྱས་ཏེ། །ལ་ཏ་ཛ་ཌའི་ཤིང་ལ་གནས། །རླུང་མཚམས་ཨ་རྫུན་  
ཡི་ཤིང། །རླུང་ལྷ་དུ་མདོག་ཤ་བ་བཅིབས། །བ་དན་སེར་པོ་ཐོད་པ་འཆང། །ཅ་ཅོ་སྒྲོགས་པར་གནས་པའོ། །དུང་སྐྱོང་སེར་པོ་ཐིག་ལེས་མཚན། །ཐལ་སྦྱར་གུས་དང་བཅས་པའོ། །བརྒྱད་པོ་ཀླུ་རྒྱལ་སྤྲིན་ལ་གནས། །དཀར་པོ་རྒྱན་གྱིས་བརྒྱན་པའོ། །བརྒྱ་བྱིན་ལ་སོགས་  
ཕྱོགས་བདག་བརྒྱད། །ཡུམ་དང་བཅས་པ་ཕྱག་བཞི་པ། །གཉིས་ཀྱིས་ཐལ་མོ་སྦྱར་བ་སྟེ། །ལྷག་མ་དག་གིས་ཕྱག་མཚན་བསྣམས། །སྤྲིན་རྣམས་རྒྱལ་བཟང་དཔལ་སྟུག་དང། །དེ་བཞིན་ཆར་དང་ཤིན་ཏུ་མཐུག་མྱུར་དུ་དབྱངས་ལྡན་གཏུམ་པ་དང། །ཆར་པ་རྙིང་པ་ཙབ་ཀྲོལ་  
ལོ༑ །དེ་བརྒྱད་དུར་ཁྲོད་བརྒྱད་རྣམས་ན། །གནས་པའི་སྤྲིན་ནི་འཇིགས་བྱེད་ལྡན། །གློག་དང་འབྲུག་ནི་སྒྲ་རབ་སྒྲོགས། །གང་ཡང་རུང་བའི་ཆར་རྒྱུན་འབེབས། །རང་རང་ཕྱོགས་བདག་གཞོམ་པའི་གདོང། །སྲིན་པོ་རྣམས་ནི་རང་བཞིན་འཁྲུག་མི་རྣམས་ཀྱི་ནི་ཤ་ཟ་ཞིང། །ཁྲག་  
འཐུང་ཞིང་རྣམས་ལ་གནས་པ། །འདི་རྣམས་ཤིང་སྡོང་བརྒྱད་པ་ཡི། །ངོས་དང་ངོས་ཀྱི་ཕྱོགས་ཀུན་དུ། །ཉེ་བར་བཟང་པོའི་ཤིང་རྣམས་གནས། །མེ་ཏོག་འབྲས་བུ་ཕུན་སུམ་ཚོགས། །སེང་གེ་ཅེ་སྦྱང་ཁྱི་སྒྲ་སྒྲོགས། །སྟག་དང་ཝ་དང་ཕག་རྣམས་དང། །བྱི་ལ་རྐྱང་དང་བྲི་ཀ་སྦྲུལ། །  
ཁྭ་དང་འུག་པ་ལ་སོགས་བྱ། །གསལ་ཤིང་བསྐྱོན་དང་མདུང་གིས་ཕུག་ཀེང་རུས་ཕྱེད་མགོ་རུས་པ་རྣམས། །ཐབ་ཏུ་ཚིག་དང་ཕྱེད་ཚིག་པ། །ཤ་ཟ་དང་ནི་རོ་སྒྲུབ་བྱེད། །གྲུབ་ཐོག་གཏོར་མ་སྟེར་བ་དང། །རྣལ་འབྱོར་མ་ཚོགས་མཆོད་པ་དང། །གྲི་གྲུག་ཐོད་པ་ཁ་ཊཱཾ་ག་རྡེའུ་  
  
༄༅། །ཆུང་ཁ་ཟས་དཔག་མེད་སྣོད། །མཆོད་རྟེན་དཀར་པོའི་རི་ལ་གནས། །གྲུབ་ཆེན་བརྒྱད་ཀྱིས་བརྒྱན་པའོ། །རྣམ་ཤེས་བརྒྱད་ཀྱི་དག་པ་ཡང། །སྟོན་པ་འདི་ཡི་དུར་ཁྲོད་རྣམས། །དེ་ནས་བྱང་ཆུབ་ཕྱོགས་རྣམས་དང། །སྐུ་ཡི་འཁོར་ལོའི་ཕྱོགས་བཤད་བྱ། །གནས་སོགས་  
རིམ་པའི་སྦྱོར་བ་ཡིས། །ས་བཅུ་རྣམ་པར་དག་པའོ། །པཱུ་ཛཱ་ཨོ་ཨ་གོ་རཱ་དེ་མཱ། ཀཱ་ཨོ་ཏྲི་ཀོ་ཀ་ལ་ཀི་ཧི། པྲེ་གྲི་སཽ་སུ་ན་སི་མ་ཀུ་ཞེས་བྱ་བའོ། །སྙིང་ལ་མཁའ་འགྲོ་ལུས་རྗེས་དྲན། །ཚོར་དྲན་མགོ་བོར་ལཱ་མ་སྟེ། །ཆོས་དྲན་མགྲིན་པར་དུ་མ་སྐྱེས་མ། །ལྟེ་བར་སེམས་དྲན་གཟུགས་ཅན་མའོ། །  
མགོ་བོ་པུལླཱི་ར་མཱ་ལར། །འདུན་པའི་རྫུ་འཕྲུལ་རབ་གཏུམ་མོ། །སྤྱི་གཙུག་གྲོང་ཁྱེར་ཛཱ་ལནྡྷ་ར། །བརྩོན་འགྲུས་རྫུ་འཕྲུལ་གཏུམ་པའི་མིག་དབུ་རྒྱན་གཡས་པའི་རྣ་བ་ལ། །དཔྱོད་པའི་རྫུ་འཕྲུལ་འོད་ལྡན་མ། །མགོ་ཡི་རྒྱབ་ཀྱི་ཨརྦུ་དའར། །སེམས་ཀྱི་རྫུ་འཕྲུལ་སྣ་ཆེན་མོ། །གནས་དེ་  
ས་རབ་དགའ་བའོ། །གོ་དཱ་བ་རཱི་གཡོན་པའི་རྣར། །དད་པའི་དབང་པོ་དཔའ་བློ་མ། །རཱ་མེ་ཤྭ་རཱི་སྨིན་མཚམས་སུ། །བརྩོན་འགྲུས་དབང་པོ་མི་ཐུང་མ། །དེ་བའི་ཀོ་ཊར་མིག་དག་ལ། །ལངྐའི་དབང་ཕྱུག་དྲན་དབང་པོ། །མཱ་ལ་བར་ནི་སྡོང་སྒྲིབ་མ། །ཏིང་འཛིན་དབང་པོ་དྲི་མེད་པ། །  
ཕྲག་པ་དག་སྟེ་ཉེ་བའི་གནས། །མཁའ་སྤྱོད་ཐུགས་ཀྱི་འཁོར་ལོའོ། །ཨཻ་ར་བ་ཏི་ཀཱ་མ་རཱུར། །ཤེས་རབ་དབང་པོ་མཆན་ཁུང་གཉིས། །ནུ་མ་གཉིས་ལ་དད་པའི་སྟོབས། །འཇིགས་བྱེད་ཆེན་མོ་ཨོ་ཏྲེ་རུ། །ཞིང་དང་ས་གསུམ་འོད་བྱེད་མ། །བརྩོན་འགྲུས་སྟོབས་ནི་རླུང་ཤུགས་  
མ༑ །ལྟེ་བ་ཏྲི་ཤ་ཀུ་ནེ་རུ། །དྲན་པའི་སྟོབས་ནི་ཆང་འཐུང་མ། །ཀོ་ས་ལར་ནི་སྣ་རྩེ་སྟེ། །ས་འོད་འཕྲོ་བ་ཉེ་བའི་ཞིང། །ཏིང་ངེ་འཛིན་སྟོབས་ཁ་རུ་ནི། །ཤྱཱ་མ་དེ་བི་ཀ་ལིངྒར། །ཤིན་ཏུ་བཟང་མོ་ལམྦཱ་ཀར། །མགྲིན་པར་ཤེས་རབ་སྟོབས་དང་ནི། །ས་སྦྱང་དཀའ་བ་ཚནྡོ་ཧ། །བྱང་ཆུབ་  
ཡན་ལག་ཏིང་ངེ་འཛིན། །རྟ་རྣ་ཀཱཉྩི་སྙིང་གར་གནས། །ཧི་མཱ་ལ་ཡ་མདོམས་སུ་ནི། །བརྩོན་འགྲུས་ཡང་དག་ཁ་ག་ན། །མངོན་གྱུར་ཉེ་བའི་ཚནྡོ་ཧ། །གསུང་གི་འཁོར་ལོ་ལོངས་སྤྱོད་པ། །དགའ་བ་པྲེ་ཏ་པུར་རྟགས་ལ། །འཁོར་ལོའི་ཤུགས་ཅན་བཤང་ལམ་དུ། །གྲྀ་ཧ་  
  
།ཁཎྜ་རོ་ཧཱ་རིང་དུ་སོང། །ས་སྟེ་འདུ་བ་ཅན་གྱི་གནས། །བརླ་གཉིས་ཆོས་རབ་རྣམ་པར་འབྱེད། །སཽ་རཱཥྚ་ཥཽཎྜི་ནཱི། །བྱིན་གཉིས་འཁོར་ལོའི་གོ་ཆ་མ། །སུ་ཝརྞྞ་དའྭི་པར་དྲན་ཡང་དག་མི་གཡོའི་ས་སྟེ་ཉེར་འདུ་ཅན། །བཏང་སྙོམས་བྱང་ཆུབ་ཡན་ལག་ནི། །  
སོར་མོ་དཔའ་མོ་ན་གར། །སིནྡྷུ་རྐང་པའི་བོལ་དག་ལའོ། །ཡང་དག་ལྟ་བ་སྟོབས་ཆེན་མོ། །དུར་ཁྲོད་ལེགས་པའི་བློ་གྲོས་ས། །འཁོར་ལོས་སྒྱུར་མ་ཡང་དག་རྟོག་མཐེ་བོང་མ་རུ་བརྩོན་ཆེན་མོ། །པུས་མོ་ཀུ་ལུ་ཏཱ་ཡང་དག་ཉེ་བའི་དུར་ཁྲོད་ཆོས་ཀྱི་སྤྲིན། །སྐུ་ཡི་ས་འོག་གནས་  
སྤྱོད་པའོ། །ལས་མཐའ་ཁ་གདོང་ཁ་ལ་གནས། །འཚོ་བ་འུག་གདོང་རྣ་བུག་གཡོན། །རྩོལ་བ་ཁྱི་གདོང་རྣ་བུག་གཡས། །དྲན་པ་ཕག་གདོང་བཤང་ལམ་དུ། །ཤྲཱི་ཧེ་རུ་ཀའི་ཏིང་ངེ་འཛིན། །གཤིན་རྗེ་བརྟན་མ་རྣ་བ་གཡས། །དགེ་ཆོས་སྐྱེད་པར་བྱེད་པའོ། །སྐྱེས་པའི་དགེ་བ་  
སྲུང་བྱེད་པ། །ཤིན་རྗེ་ཕོ་ཉ་རྣ་བ་གཡོན། །མི་དགེ་ཐམས་ཅད་སྤོང་བྱེད་པ། །མིག་གཡས་གཤིན་རྗེ་མཆེ་བ་མ། །མི་དགེ་མ་སྐྱེས་མི་སྐྱེད་པ། །གཤིན་རྗེ་འཇོམས་མ་མིག་གཡོན་ལ། །རྐང་འོག་གནས་པའི་རླུང་འཁོར་ལོ། །བཧཻ་རཾ་པ་ནི་གཞུ་ཡི་དབྱིབས། །སུམ་མདོའི་ཕྱོགས་སུ་  
གནས་པ་ནི། །གྲུ་གསུམ་མེ་ཡང་དེ་བཞིན་ནོ། །ཟླུམ་པོའི་རྣམ་པའི་ཚུལ་ཅན་གྱི། །ཆུ་ཡི་འཁོར་ལོ་གསུམ་པར་གནས། །སྙིང་གར་ས་ཡི་འཁོར་ལོ་གནས། །གྲུ་བཞི་པ་ནི་ཀུན་ཕྱོགས་སུ། །སྒལ་ཚིགས་དབྱུ་གུའི་ཚུལ་དུ་ནི། །དེ་བཞིན་རི་རྒྱལ་ལྟུན་པོ་སྟེ། །དེ་ཡི་སྤྱི་གཙུག་དཀྱིལ་དུ་  
ཡང། །པད་འདབ་སུམ་ཅུ་རྩ་གཉིས་པ། །དབྱངས་ཡིག་གསལ་ཡིག་ཡང་དག་གང། །བྱང་ཆུབ་ཕྱོགས་ཆོས་སུམ་ཅུ་གཉིས། །པདྨའི་དབུས་ན་ཡོད་པ་གང། །ཟླ་བའི་དཀྱིལ་འཁོར་དེ་ལ་བརྗོད། །མགོ་བོའི་དབུས་ན་ཡོད་པ་གང། །དེ་ལ་ཀླད་པ་ཞེས་བརྗོད་དེ། །དེ་ཡི་དབུས་སུ་ཧཾ་ཡིག་  
སྟེ༑ །བྱང་ཆུབ་ཕྱོགས་ཆོས་སུམ་ཅུ་བདུན། །ཐིག་ལེའི་ཚུལ་ཏེ་རང་སྒྲ་སྒྲོགས། །འཇིག་རྟེན་ཀུན་གྱི་རྩ་བ་སྟེ། །བརྟན་དང་གཡོ་བའི་རང་བཞིན་གྱིས། །གནས་པ་ས་བོན་ཚུལ་གྱིས་ནི། །གསལ་དང་མི་གསལ་ཚུལ་གྱིས་ཏེ། །འཛག་པ་བདུད་རྩིའི་ཚུལ་ཉིད་ཀྱིས། །རྣམ་པར་  
  
༄༅། །གནས་ཏེ་ཉིད་མཚན་མོ། །ཏིང་འཛིན་ཡེ་ཤེས་ལས་བྱུང་བའི། །སངས་རྒྱས་ཉིད་ནི་མདོར་བསྡུས་ནས། །སངས་རྒྱས་སྦྱོར་བ་ཡོད་མིན་ན། །རྣལ་འབྱོར་སངས་རྒྱས་མི་འགྱུར་རོ། །དེ་ཕྱིར་བདེན་དང་མི་བདེན་ཡང། །གང་གང་ཤིན་ཏུ་གོམས་གྱུར་པ། །གོམས་པའི་སྟོབས་  
ནི་རྫོགས་པ་ན། །དེ་གསལ་མི་རྟོག་བློ་འབྲས་བུ། །བསམ་པ་གང་དང་གང་གིས་ནི། །མི་རྣམས་ཡིད་ནི་ཡང་དག་སྦྱོར། །དེ་དང་དེ་ཡི་ངོ་བོར་འགྱུར། །སྣ་ཚོགས་ནོར་བུ་ཇི་བཞིན་ནོ། །སྐུ་གསུང་ཐུགས་ཀྱི་དབྱེ་བས་ནི། །ཡི་གེ་གསུམ་གྱི་ངོ་བོ་ལས། །མཐོ་རིས་མི་ཡུལ་ས་འོག་གི་སྐད་ཅིག་  
གཅིག་གིས་སྐུ་གཅིག་འགྱུར། །སྐད་ཅིག་ཙམ་གྱིས་རྣལ་འབྱོར་བདག་སྐད་ཅིག་ཕྱག་རྒྱའི་རྣམ་པ་ཅན། །སྐད་ཅིག་དཀྱིལ་འཁོར་འཁོར་ལོར་བཅས། །སྐད་ཅིག་གིས་ནི་གསང་སྔགས་གདོན། །དབང་བསྐུར་སྐུ་གསུང་ཐུགས་རྒྱས་གདབ། །ཨོཾ་ཨཱ་ཧཱུཾ་སརྦ་བའི་ར་ཡོ་ག་ནཱི་ཀཱ་ཡ་ཝཱ་ཀ་ཙིཏྟ་བཛྲ་སྭ་  
བྷཱ་ཝ་ཨཱཏྨ་ཀོཧཾ། ཨོཾ་བཛྲ་ཤུདྡྷ་སརྦ་དྷརྨཱ་བཛྲ་ཤུདྡྷོཧཾ། དེ་ནས་གོ་ཆ་གཉིས་ཤེས་ནས། །ཡེ་ཤེས་འཁོར་ལོ་རྣམ་པར་བསྒོམ། །སྔགས་དང་ཕྱག་རྒྱའི་སྦྱོར་ཤེས་པས། །དམ་ཚིག་འཁོར་ལོ་ལ་མྱུར་གཞུག་ཨོཾ་ཧ་རྡོ་རྗེ་སེམས་དཔའ་དཀར། །གོ་ཆ་གཉིས་ཀྱང་སྙིང་ག་རུ། །རྣམ་པར་  
སྣང་མཛད་ན་མ་ཧི། །མགོ་ལ་སེར་པོ་རྣམ་པར་བསྒོམ། །སཱ་ཧཱ་ཧུ་པད་གར་དབང་ཕྱུག་སྤྱི་གཟུག་ཏུ་ནི་དམར་པོ་བསྒོམ། །བཽ་ཥ་ཊ་ཧ་ནི་ཕྲག་དག་ལ། །དཔལ་ཧེ་ཏུ་ག་ནག་པོ་གཉིས། །རྡོ་རྗེ་ཉི་མ་ཧཱུཾ་ཧཱུཾ་ཧོ། །མིག་གཉིས་ལ་ནི་དམར་པོ་བསམ། །ལྗང་གུ་ཚིགས་པ་ཐམས་ཅད་ལ། །ཕཊ་  
ཧཱཾ་མཚན་མ་རྟ་མཆོག་གོ། །དཔའ་བོ་རྣམས་ལ་འདི་ཁོ་ནའི། །ཡན་ལག་དྲུག་པོ་ཡོངས་སུ་བསྒོམ། །ཨོཾ་བཾ་རྡོ་རྗེ་པག་མོ་སྟ། །ལྟ་བར་དམར་པོ་བསམ་པར་བྱ། །སྙིང་གར་ཧཾ་ཨོཾ་ཡ་མི་ནི། །ཧྲིཾ་མོཾ་ཁ་རུ་རྨོངས་བྱེད་མ། །ཧྲེཾ་ཧྲིཾ་དཔྲལ་བར་སྐྱེད་བྱེད་མ། །ཧཱུཾ་ཧཱུཾ་སྐྲག་བྱེད་སྤྱི་གཙུག་ཏུ། །ཕཊ་ཕཊ་  
ལུས་ཚིགས་ཐམས་ཅད་ལ། །མཚོན་ཆ་གཏུམ་མོ་འདི་དག་མདོག་སྔོན་མོ་དཀར་མོ་སེར་མོ་ལྗང། །དུ་མདོག་དཔའ་བོ་རྣམས་ལ་ཡང། །ལག་པའི་མཆོད་པའི་ཚོགས་ཀྱང། །འཁོར་ལོ་འདི་ཉིད་ལག་པར་མཆོད། །རྐང་གཡས་གཡོན་གྱིས་མནན་ནས་ནི། །གཡོན་མིག་ཅུང་  
  
།ལག་གཉིས་མཐེ་བརྩེ་ཐུར་བལྟས་ཏེ། །ཡང་དག་མནན་ནས་སྡིགས་མཛུབ་གཉིས། །ལུ་གུ་རྒྱུད་ཀྱིས་རྣམ་པར་བཅིངས། །གུང་མོ་གཉིས་ནི་སྤྲད་བྱས་ཏེ། །ལྷག་མ་བརྐྱང་ནས་མགོ་སྟེང་དུ། །གཡོན་དང་གཡས་སུ་བསྐོར་བར་བྱ། །ཕྱག་རྒྱ་དྲ་བཞེས་པ་འདིས། །ཕཻཾ་ཡིག་བརྗོད་  
པ་དང་བཅས་པས། །སྙིང་གར་ཉི་གནས་ཏིང་འཛིན་སེམས། །ཧཱུཾ་ཡིག་འོད་ཟེར་གྱིས་བཀུག་པ། །ཡེ་ཤེས་འཁོར་ལོ་པི་ཝང་སོགས། །མཆོད་ནས་བདག་ལ་གཞུག་པར་བྱ། །ཨོཾ་ཡོ་ག་ཤུདྡྷ་སརྦ་དྷརྨཱ་ཡོ་ག་ཤུདྡྷོཧཾ། གསང་སྔགས་བརྗོད་ཅིང་པད་ཀོར་གྱིས། །འཁྱུད་པའི་སྟངས་ཀྱིས་  
མཉེས་པར་བྱ། །ཡེ་ཤེས་དུས་མཉམ་བྱོན་པ་ཡིས། །སྤྱན་སོགས་ཌ་མ་རུ་དང་ནི། །བདུད་རྩིའི་ཐོད་པ་ཐོགས་ནས་སུ། །ཇི་ལྟར་བལྟམས་པ་ཙམ་གྱིས་ཀྱང། །དེ་བཞིན་གཤེགས་ཀུན་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་ཁྲུས་བྱའོ། །ཨོཾ་སརྦ་ཏ་ཐཱ་  
ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲི་ཡེ་ཧཱུཾ། བརྗོད་ཅིང་བདུད་རྩི་སྣོད་ཐོགས་ཀྱིས། །དབང་བསྐུར་བས་ནི་དགྱེས་པར་བསམ། །བདུད་རྩིའི་ལྷག་མ་ལས་བྱུང་བའི། །རྒྱལ་བས་དེ་རྗེས་རྒྱས་གདབ་བྱ། །བདེ་མཆོག་སྤྱི་གཙུག་མི་བསྐྱོད་པ། །ཕག་མོའི་རྣམ་པར་སྣང་མཛད་དོ། །མཁའ་  
འགྲོ་མ་སོགས་རིན་ཆེན་འབྱུང། །ཐུགས་འཁོར་གནས་པའི་མི་བསྐྱོད་པ། །གསུང་གི་འཁོར་ལོ་འོད་དཔག་མེད། །སྐུ་ཡི་འཁོར་ལོ་རྣམ་སྣང་མཛད། །དམ་ཚིག་ཏུ་ནི་དོན་ཡོད་གྲུབ། །བདུད་རྩི་རོ་མས་དྲངས་གསོལ་ནས། །རབ་དགྱེས་རྐང་པ་བརྒྱད་པས་བསྟོད། །ཡེ་ཤེས་ལྔ་དང་  
སྐུ་གསུང་ཉིད། །གཟུགས་བརྙན་བཞིན་དུ་ལྷག་པར་མོས། །དེ་ནས་རང་གི་སྟོན་པ་མཆོད། །དེ་ལ་གསང་སྔགས་འདི་ལྟ་སྟེ། །ཨོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧཱུཾ་ཧཱུཾ་ཕཊ། །ཌཱ་ཀི་ནཱི་ཛཱ་ལ་སམྦ་རཾ་སཱ་ཧཱ། སྙིང་པོའི་སྔགས་སོ། །ཨོཾ་ཧྲཱི་ཧ་ཧ་ཧཱུཾ་ཧཱུཾ་ཕཊ། ཉེ་བའི་སྙིང་པོའི་སྔགས་སོ། །ཨོཾ་བཛྲ་བཻ་  
རོ་ཙ་ནཱི་ཡེ་ཧཱུཾ་ཧཱུཾ་ཕཊ་སཱ་ཧཱ། ལྷ་མོའི་སྙིང་པོའི་སྔགས་སོ། །ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་ཝརྞྞ་ནི་ཡེ་ཧཱུཾ་ཧཱུཾ་ཕཊ་སཱ་ཧཱ། ལྷ་མོའི་ཉེ་བའི་སྙིང་པོའོ། །ཨོཾ་ཀ་ནྲ་ཀ་ར་ཁཎྜ་ཀཱ་པ་ལ་པྲ་ཙཎྜེ་ཧཱུཾ་ཧཱུཾ་ཕཊ། ཨོཾ་ཀུ་རུ་ཀུ་རུ་མ་ཧཱ་ཀཾ་ཀ་ལ་ཙཎྜ་ཨཀྵི་ཡེ་ཧཱུཾ་ཧཱུཾ་ཕཊ། ཨོཾ་བནྡྷ་བནྡྷྱ་ཀཾ་ཀ་ལ་པྲབྷ་བ་ཏཱི་ཡེ་ཧཱུཾ་ཧཱུཾ་ཕཊ། ཨོཾ་  
  
༄༅། །ཏྲཱ་ས་ཡ་ཏྲཱ་ས་ཡ་མི་ཀ་ཊ་དཾཥྚྲ་ཎི་མ་ཧཱ་ན་སེཧཱ་ན་སེ་ཧཱུཾ་ཧཱུཾ་ཕཊ། ཨོཾ་ཀྵོ་བྷ་ཡ་ཀྵོ་བྷ་ཡ་སུ་ར་བཻ་རི་ཎ་བའི་རམ་ཏི་ཡེ་ཧཱུཾ་ཧཱུཾ་ཕཊ། ཨོཾ་ཧྲཽཾ་ཧྲཽཾ་ཨ་མི་ཏཱ་བྷ་ཁརྦ་རཱ་ཡེ་ཧཱུཾ་ཧཱུཾ་ཕཊ། ཨོཾ་ཧྲཿ་ཧྲཿ་བཛྲ་པྲ་བྷ་བ་ལཾ་ཀེ་ཤྭ་རཱི་ཡེ་ཧཱུཾ་ཧཱུཾ་ཕཊ། །ཨོཾ་ཕེཾ་ཕེཾ་བཛྲ་ཀཱ་ཡ་དྲུ་མཙྪ་ཡ་ཧཱུཾ་ཧཱུཾ་ཕཊ། ཨོཾ་ཕཊ་ཕཊ་ཨོཾ་ཀུ་རི་ཀ་ཨཻ་ར་ཝ་ཏཱི་  
ཡེ་ཧཱུཾ་ཧཱུཾ་ཕཊ། ཨོཾ་ད་ཧ་ད་ཧ་བཛྲ་ཛཱ་ཊི་ལ་མ་ཧཱ་བཧཻ་ར་བའི་ཡེ་ཧཱུཾ་ཧཱུཾ་ཕཊ། ཨོཾ་པ་ཙ་ཕ་ཙམ་ཧཱ་བའི་རེ་བཱ་ཡུ་བེ་གེ་ཧཱུཾ་ཧཱུཾ་ཕཊ། ཨོཾ་བྷཀྵ་བྷཀྵ་རུ་དཧི་རཱནྟྲ་མ་ལཱ་བ་ལ་མབི་ནི་བཛྲ་ཧཱུཾ་ཀ་ར་སུར་བྷཀྵ་ཡེ་ཧཱུཾ་ཧཱུཾ་ཕཊ། ཨོཾ་གྲྀ་ཧྞ་སཔྟ་པཱ་ཏཱ་ལ་ག་ཏ་བཧུ་ཛཾ་གཾ་སརྦ་ཏ་རྫྫ་ཡ་སུ་བྷ་དྲེ་ཤྱཱ་མ་དེ་ཝཱི་ཡེ་ཧཱུཾ་ཧཱུཾ་ཕཊ། ཨོཾ་ཨཱ་  
ཀཌྜྷྱ་ཨཱ་གཌྜྷྱ་བཛྲ་བྷ་དྲ་སུ་བྷ་དྲེ་ཧཱུཾ་ཧཱུཾ་ཕཊ། ཨོཾ་ཧྲིཾ་ཧྲིཾ་མ་ཧཱ་བཧཻ་ར་བ་ཧ་ཡ་ཀ་རྞེ་ཧཱུཾ་ཧཱུཾ་ཕཊ། ཨོཾ་ཛྣཽཾ་ཛྣཽཾ་བི་རཱུ་པཱ་ཀྵ་ཁ་གཱ་ན་ནེ་ཧཱུཾ་ཧཱུཾ་ཕཊ། ཨོཾ་ཀྵྨཾ་ཀྵྨཾ་མ་ཧཱ་བ་ལ་ཙཀྲ་བེ་གེ་ཧཱུཾ་ཧཱུཾ་ཕཊ། ཨོཾ་ཧཱཾ་ཧཱཾ་ཧཱཾ་རཏྣ་བཛྲ་ཁཎྜ་རོ་ཧེ་ཧཱུཾ་ཧཱུཾ་ཕཊ། ཨོཾ་ཧཱིཾ་ཧཱིཾ་ཧ་ཡ་གྲཱི་བ་ཤཽཎྜཱི་ནཱི་ཡེ་ཧཱུཾ་ཧཱུཾ་ཕཊ། ཨོཾ་ཧཱུཾ་ཧཱུཾ་ཨཱ་ཀཱ་ཤ་གརྦྷ་ཙཀྲ་བརྨྨི་ཎི་ཡེ་ཧཱུཾ་ཧཱུཾ་ཕཊ། ཨོཾ་  
ཀི་ལི་ཀི་ལི་ཤྲཱི་ཧེ་རུ་ཀ་སུ་བའི་རི་ཧཱུཾ་ཧཱུཾ་ཕཊ། ཨོཾ་སི་ལི་སི་ལི་པདྨ་ན་རྟྟེ་ཤྭ་ར་མ་ཧཱ་བ་ལེ་ཧཱུཾ་ཧཱུཾ་ཕཊ། ཨོཾ་ཧི་ལི་ཧི་ལི་བཻ་རོ་ཙ་ཀྲ་ཝ་རྟྟི་ནི་ཡེ་ཧཱུཾ་ཧཱུཾ་ཕཊ། ཨོཾ་དཧི་ལི་དཧི་ལི་བཛྲ་སཏ་མ་ཧཱ་བའི་ར་ཡེ་ཧཱུཾ་ཧཱུཾ་ཕཊ། ཨོཾ་ཀཱ་ཀ་སྱེ་ཧཱུཾ་ཧཱུཾ་ཕཊ། ཨོཾ་ཨུ་ལུ་ཀཱ་སྱེ་ཧཱུཾ་ཧཱུཾ་ཕཊ། ཨོཾ་ཤྭ་ནཱ་སྱེ་ཧཱུཾ་ཧཱུཾ་ཕཊ། ཨོཾ་ཤུ་ཀ་རཱ་སྱེ་ཧཱུཾ་ཧཱུཾ་ཕཊ། ཨོཾ་  
ཡ་མ་ད་དྷཱི་ཡེ་ཧཱུཾ་ཧཱུཾ་ཕཊ། ཨོཾ་ཡ་མ་དའུ་ཏཱི་ཡེ་ཧཱུཾ་ཧཱུཾ་ཕཊ། ཨོཾ་ཡ་མ་དཾ་ཥྚི་ཎི་ཡེ་ཧཱུཾ་ཧཱུཾ་ཕཊ། ཨོཾ་ཡ་མ་མ་ཐ་ནཱི་ཡེ་ཧཱུཾ་ཧཱུཾ་ཕཊ། ཨོཾ་ཌཱ་ཀི་ནཱི་ཡེ་ཧཱུཾ་ཧཱུཾ་ཕཊ། ཨོཾ་ལཱ་མཱ་ཡེ་ཧཱུཾ་ཧཱུཾ་ཕཊ། ཨོ་ཁཎྜ་རོ་ཧེ་ཧཱུཾ་ཧཱུཾ་ཕཊ། ཨོཾ་རཱུ་པི་ཎཱི་ཡེ་ཧཱུཾ་ཧཱུཾ་ཕཊ། ཨོཾ་བོ་དཧི་ཙིཏྟ་བཛྲ་ཡེ་ཧཱུཾ་ཧཱུཾ་ཕཊ། ཨོཾ་ན་མོབྷ་ག་ཝ་ཏེ་ཝཱི་རེ་ཤཱ་ཡ་ཧཱུཾ་ཧཱུཾ་ཕཊ་  
ཨོཾ་མ་ཧཱ་ཀ་ལྤཱ་གནི་སནྣི་བྷཱ་ཡ་ཧཱུཾ་ཧཱུཾ་ཕཊ། ཨོཾ་ཛཱ་ཊ་མུ་ཀུ་ཊོཏྐ་ཊཱ་ཡ་ཧཱུཾ་ཧཱུཾ་ཕཊ། ཨོཾ་དཾཥྚཱ་ཀ་རཱ་ལོ་གྲ་བཧི་ཥ་ཎ་མུ་ཁཱ་ཡ་ཧཱུཾ་ཧཱུཾ་ཕཊ། ཨོཾ་ས་ཧ་སྲ་བཧུ་ཛ་བྷ་སུ་རཱ་ཡ་ཧཱུཾ་ཧཱུཾ་ཕཊ། ཨོཾ་པར་ཤུ་པཱ་ཤོ་དྱཱ་ཏ་ཤཱུ་ལ་ཁ་ཊཱཾ་ག་དྷ་རི་ཎེ་ཡེ་ཧཱུཾ་ཧཱུཾ་ཕཊ། ཨོཾ་བྱཱ་གྷྲ་ཛི་ནཱཾ་བ་ར་དྷ་རཱ་ཡ་ཧཱུཾ་ཧཱུཾ་ཕཊ། ཨོཾ་མ་ཧཱ་དཧུ་མྦྲཱ་ནྡྷ་ཀ་ར་ཝ་པུ་ཥཱ་ཡ་ཧཱུཾ་ཧཱུཾ་ཕཊ། དེ་  
དག་ནི་མཆོད་པའི་སྔགས་སོ། །ཁཎྜ་ཀ་པཱ་སོ་སེན་མོར། །སྐྲ་སྤུ་མ་ཧཱ་ཀངྐ་ལ། །པགས་དང་དྲི་མར་ཀངྐ་ལ། །ཤ་ཨལ་མཆེ་བ་རྣམ་པར་གཙིགས། །སུ་ར་བཻ་རི་རྒྱུས་པ་ལ། །འོད་དཔག་མེད་པ་རུས་པ་ལའོ། །མཆིན་པ་ལ་ནི་རྡོ་རྗེ་འོད། །སྙིང་ལ་རྡོ་རྗེ་སྐུ་གནས་ཏེ། །མིག་དག་ལ་ནི་  
  
།རྡོ་རྗེའི་རལ་ལྡན་མཁྲིས་པ་ལ། །དཔའ་བོ་ཆེན་པོ་གློ་བར་བཞུགས། །རྒྱུ་མར་རྡོ་རྗེ་ཧཱུཾ་མཛད་དོ། །རབ་ཏུ་བཟང་མོ་གཉེ་མ་ལ། རྡོ་རྗེ་བཟང་མོ་གྲོད་པར་གནས། །འཇིགས་བྱེད་ཆེན་པོ་བཤད་བ་ལའོ། །སྨིན་མཚམས་ལ་ནི་མིག་མི་བཟང། །བད་ཀན་ལ་ནི་སྟོབས་པོ་ཆེ། །རྣག་རྣམས་  
རིན་ཆེན་རྡོ་རྗེའོ། །དཔའ་བོ་རྟ་མགྲིན་ཁྲག་ལའོ། །རྡུལ་ལ་ནམ་མཁའི་སྙིང་པོ་གནས། །ཚིལ་ལ་དཔལ་ལྡན་ཧེ་རུ་ཀ་མཆི་མ་པདྨ་གར་དབང་ཕྱུག་མཆིལ་མ་ལ་ནི་རྣམ་སྣང་མཛད། །སྣབས་ལ་རྡོ་རྗེ་སེམས་དཔའ་སྟེ། །དེ་ལྟར་དཔའ་བོ་ལུས་ལ་བཞུགས། །ཕྲེང་བའི་སྔགས་སོགས་  
དཔའ་བོ་ནི། །ཚངས་སྐུད་ལ་སོགས་བརྟག་པའོ། །དཔའ་པོ་ཉི་ཤུ་རྩ་བཞི་ཡིས། །ལུས་ཀྱི་ཁམས་ལ་རྣམ་པར་བརྟག་གོ་ཆའི་དཔའ་བོ་དྲུག་གིས་ཀྱང། །ཕྱག་རྒྱ་དྲུག་གིས་ལུས་མཛེས་ཏེ། །ཕག་མོའི་ཕྲེང་བའི་སྔགས་ཀྱིས་སུ། །མགུལ་རྒྱན་ཕྱག་རྒྱའི་དག་པའོ། །མགོན་པོའི་སྙིང་  
པོའི་སྔགས་ཀྱིས་ཀྱང། །མགོ་བོའི་ཕྲེང་བ་བརྒྱ་ཡི་ཕྱེད། །གསང་སྔགས་ཡི་གེ་བདུན་གྱིས་ནི། །རྣ་ཆ་ཡིས་ནི་རྣ་བ་མཛེས། །སརྦ་བུདྡྷཱི་སྔགས་སོགས་ཀྱིས། །པགས་པའི་ཤམ་ཐབས་དག་པའོ། །གོ་ཆའི་ལྷ་མོ་དྲུག་གིས་ནི། །སྐེ་རགས་རྒྱན་གྱི་དག་པའོ། །འཁོར་ལོ་ལྔ་གནས་  
ལྷ་མོ་ཡི། །སྔགས་ཀྱིས་བཏུང་བའི་ཐོད་པའོ། །བཻ་རོ་ཙ་ནའི་སྔགས་ཀྱིས་ཀྱང། །ཐོད་པས་དབུ་ལ་རྣམ་པར་བརྒྱན། །ཁ་ཊཱཾ་ག་ནི་ལྷ་ཡི་སྐུ། །འཁོར་ལོ་སྡོམ་པའི་བདག་ཉིད་ནི། །ཆོས་ཀྱི་དབྱིངས་ཀྱི་རང་བཞིན་ཕྱིར། །ཤེས་རབ་ཌ་མ་རུ་ཡི་སྒྲ། །དམིགས་པའི་རང་བཞིན་ཉིད་ཀྱི་ཕྱིར། །  
རྡོ་རྗེ་འཛིན་པ་ཉིན་མོར་བརྗོད། །དེ་ཡི་དངོས་མེད་རང་བཞིན་ཕྱིར། །རྣལ་འབྱོར་མ་ནི་མཚན་མོར་བཤད། །ཇི་ལྟར་བར་དོའི་སེམས་འབྱུང་བ། །ཤེས་པ་ཙམ་དེ་ནམ་མཁའ་བཞིན། །མངོན་ཤེས་ལྔ་ལྡན་དེ་བཞིན་ཚུལ། །རྡོ་རྗེ་འཛིན་པ་མཚན་དཔེས་སྤྲས། །སྟོང་ཉིད་ཆོས་  
ཀྱི་སྤྲུལ་པ་ནི། །ཕག་མོ་ཞེས་བྱར་རབ་ཏུ་བསྟན། །ཤྲཱི་ཡིག་གཉིས་མེད་ཡེ་ཤེས་ཏེ། །ཧེ་ཞེས་རྒྱུ་སོགས་སྟོང་པ་ཉིད། །རུ་ཡིག་རྣམ་རྟོག་ཚོགས་དང་བྲལ། །ཀ་ཞེས་གང་དུའང་མི་གནས་སོ། །ངག་ཡུལ་མིན་པ་བཱ་ཡི་སྒྲ། །རཱ་ཡིག་རྣམ་པ་རྣམས་སྤངས་པ། །ཧཱི་ཡིག་རྒྱུ་ཡི་མི་  
  
༄༅། །དམིགས་པ། །ཕག་མོའི་སྒྲར་ནི་གྲགས་པའོ། །བྱང་ཆུབ་ཕྱོགས་ཀྱི་རབ་སྦྱོར་གྱིས། །ཐམས་ཅད་ཤེས་པ་ཉིད་རབ་བསྟན། །ས་དང་གནས་སོགས་སྦྱོར་བ་ཡིས། །འགྲོ་བའི་བླ་མ་ལམ་ཤེས་ཉིད། །གོ་ཆ་ལ་སོགས་རྣམ་དག་མཐས། །རྣམ་པ་ཀུན་མཁྱེན་ཉིད་ཀྱང་ངོ། །  
གོ་ཆ་གཉིས་ཀྱི་སྦྱོར་བ་ཡིས། །དེ་ལྟར་བདག་ཉིད་གོ་བགོས་ནས། །སུམྦྷ་སོགས་ཀྱིས་སྲུང་བྱས་ཏེ། །རྣལ་འབྱོར་ལྡན་པས་སྤྱོད་པར་བྱ། །རྟག་ཏུ་སེམས་ཅན་ཐམས་ཅད་ལ། །སྡོམ་པ་ཉིད་དུ་བལྟ་བར་བྱ་ལ། །རྐང་པ་བརྒྱད་ཀྱིས་རབ་བསྟོད་དེ། །འཇིགས་པ་ཐམས་ཅད་རྣམ་སྤངས་  
ནས༑ །རྣལ་འབྱོར་བློ་ཆེན་རྣམ་པར་སྤྱོད། །ཁམས་གསུམ་དང་ནི་དབྱེར་མེད་བདག་རིགས་ལྔ་དག་ཏུ་ཀུན་སྤྱོད་པ། །དེ་རྣམས་རོ་གཅིག་ཉིད་ཕྱིར་རོ། །རྣམ་པར་མི་རྟོག་བདག་ཉིད་སེམས། །འདོད་པའི་ཡོན་ཏན་ལྔ་ལོངས་སྤྱོད། །དོགས་པ་ཐམས་ཅད་རྣམ་སྤངས་ཏེ། །རྣལ་འབྱོར་  
སེང་གེ་བཞིན་དུ་སྤྱོད། །ཅེས་བྱ་བ་ནི་ཤིན་ཏུ་རྣལ་འབྱོར་ཏེ་གསུམ་པའོ། །ཨཱ་ལི་ཀཱ་ལི་འོད་ཟེར་ལྔ་དང་ལྡན་པ་ནི། །ཡང་དག་བཀོད་ཅིང་འཁོར་ལོ་གསུམ་ནི་སྤྲོས་ནས་དེ། །སྣ་ཡི་བུ་ག་གཡས་པའི་རླུང་དང་བཅས་ནས་སུ། །བྱུང་ནས་འཇིག་རྟེན་ཐམས་ཅད་འཁོར་ལོ་གསུམ་གྱུར་ཏེ། །དེ་  
ནས་སྣ་བུག་གཡོན་པའི་རླུང་གི་ཤུགས་ལས་ནི། །རབ་ཏུ་ཞུགས་ནས་ལྟེ་བར་ཟླ་བའི་དཀྱིལ་འཁོར་ཏེ། །དེ་ཡི་སྟེང་དུ་སྐད་ཅིག་ཧཱུཾ་ཡིག་བསམ་བྱས་ནས། །དེ་དག་ཡོངས་སུ་གྱུར་ནས་སྲིད་པའི་དབང་ཕྱུག་ནི། །མདོག་དཀར་ཞལ་གཅིག་ཕྱག་གཉིས་རྡོ་རྗེ་དྲིལ་བུ་བསྣམས། །རྟེན་མེད་འཇའ་  
ཚོན་རི་མོ་བཞིན་དུ་བལྟ་བར་བྱ། །རྡོ་རྗེ་ཕག་མོ་སྐུ་མདོག་དམར་མོ་དང་བཅས་པ། །སྒྱུ་མའི་དགའ་བ་དེ་སྒྲས་འགྲོ་བ་མ་ལུས་བཀུག་སྲིད་དང་དུར་ཁྲོད་སྲུང་བ་སྐུ་གསུང་ཐུགས་དང་ནི། །བདེ་བ་ཆེན་པོ་ཡབ་ཡུམ་ལྟེ་བར་གནས་པ་དང། །བདེ་བས་ཞུ་བ་ལས་ཁྱུང་དཀར་དམར་ཧཱུཾ་ཨཱུ་ཧ། །  
མགོ་དང་ཟླ་ཆོས་ཐིག་ལ་ནཱ་ད་རབ་ཏུ་ཐིམ། །ནཱ་ད་ཙམ་ཡང་སྤངས་ནས་སུ། །བསམ་གྱིས་མི་ཁྱབ་རྟོག་པའང་སྤངས། །དེ་ལས་གཟུངས་ནི་ཕྱག་རྒྱ་ཆེ། །དེས་ནི་རིམ་པས་ཐོབ་པར་འགྱུར། །ཞེས་བྱ་བ་རྣལ་འབྱོར་ཆེན་པོ་སྟེ་བཞི་པའོ། །དེ་ནས་མྱུར་བར་ཡིད་ཀྱིས་དཀྱིལ་འཁོར་མོས་  
  
།ནཱ་ད་དཀར་དམར་མདོག་ལྡན་རང་གི་ལྟེ་བར་བསྒོམ། །དེ་ནས་ཡི་གེ་གསུམ་པ་ཡང་དག་རྗོད་བྱེད་ཅིང། །ནཱ་ད་ལས་ནི་འཐོན་ནས་འགྲོ་བའི་དོན་བྱས་ཏེ། །དེ་ནས་འཁོར་ལོའི་ལྷ་རྣམས་རླུང་དང་བཅས་ནས་སུ། །སླར་ཡང་ཕྱི་ནས་ནང་དུ་ཞུགས་ནས་དེ་བཞིན་ཡང། །བླ་མ་དམ་པའི་གདམས་  
པས་ཡང་དང་ཡང་དུ་སྟེ། །སྐྱོ་བར་གྱུར་ན་རྡོ་རྗེའི་བཟླས་པ་རབ་ཏུ་བྱ། །སྙིང་པོ་ཉེ་བའི་སྙིང་པོའི་སྔགས། །ནཱ་ད་འཁོར་ལོའི་ལྷ་ཚོགས་ཀྱི། །སྤྲོ་དང་བསྡུ་བ་དག་གིས་ནི། །དེ་བཞིན་བློ་ལྡན་དམ་ཚིག་བཟླས། །ཆོས་རྣམས་མཉམ་ཉིད་ང་རྒྱལ་གྱིས། །ཕྲེང་སྔགས་རང་གི་ཁར་ཞུགས་ཏེ། །  
རྡོ་རྗེའི་ལམ་ནས་བྷ་གར་ཞུགས། །དབུ་མར་ཞུགས་ནས་ཁ་རུ་ཐོན། །ལྷ་མོ་ལས་བྱུང་ཁ་རུ་ཞུགས། །བསྐོར་སྦྱོར་འདོ་ལའི་བཟླས་པའོ། །རང་ལུས་འཁོར་ལོའི་བདག་ཉིད་རབ་ཏུ་བསམ་བྱས་ནས། །ཡི་གེ་གསུམ་གྱིས་བྱིན་བརླབས་གཏོར་མ་ཕུལ་ནས་སུ། །འབར་བ་སོགས་ཀྱིས་བཟའ་བའི་ཟས་  
ནི་དག་པར་བྱ། །ཆོས་ལ་མཉམ་ཉིད་ང་རྒྱལ་ལྡན་པས་སྔགས་བརྗོད་ཅིང། །ཨོཾ་ས་མ་ཡ་ཤུདྡྷ་་སརྦ་དྷརྨཱ་ས་མ་ཡ་ཤུདྡྷོཧཾ། ཨོཾ་ཨ་མྲྀ་ཏོ་ད་ཀ་ཧཱུཾ་ཧཱུཾ་ཋ་ཋ་ཏྲཾ་ཨཾ་ཁཾ་ཧཱུཾ་ཧཱུཾ་གིས་རྡོ་རྗེ་དཀར་པོའི་རང་བཞིན་ལྗགས་བྱས་ནས། །ཡི་གེ་གསུམ་གྱིས་ནཱ་ད་དགྱེས་པར་མཛད་ཅིང་གསོལ། །ཉིན་ཕྱེད་སྐད་ཅིག་  
དཀྱིལ་འཁོར་མོས། །ཆོ་ག་སྔར་བཞིན་བྱས་ནས་སྤྱད། །མཚན་ཕྱེད་ན་ཡང་དེ་བཞིན་བྱ། །རང་སྨྲ་ཨཱ་ལི་ཀཱ་ལིར་རྟོགས། །སྤྱོན་སྤྱོན་དཔའ་བོ་ཆེན་པོ་ཀྱེ། །དག་པའི་ཚིག་ནི་སྟོན་པ་པོ། །སྟོང་ཉིད་ཡེ་ཤེས་ཁོ་ན་འདི། །ཆགས་དང་འཇིག་དང་གནས་པའོ། །ཨཱ་ལི་ལ་སོགས་ཀྵ་ཡི་བར། །ཧཱུཾ་ཧཱུཾ་ཕཊ་  
དང་ཡང་དག་སྦྱོར། །ཨོཾ་སཱ་སོགས་པའི་སྔགས་བརྗོད་དེ། །འོད་གསལ་མངོན་དུ་ཕྱོགས་ནས་སུ། །ཉལ་བྱ་ཐུན་མཚམས་ཐམས་ཅད་དུ། །ཐ་མར་ཡི་གེ་བརྒྱ་པ་བརྗོད། །ཁྱིམ་ནས་ཁྱིམ་གཞན་འགྲོ་བཞིན། །སེམས་ཉིད་དུབ་པའི་ངལ་སོ་ཙམ། །འཆི་བ་དེ་ཉིད་ཁོ་ནར་མེད། །འཇིག་  
རྟེན་རྣམ་རྟོག་ཡིན་ཕྱིར་རོ། །འཕྲོ་བའི་ཚེ་ན་རྣལ་འབྱོར་དེ། །དཔའ་བོ་རྣལ་འབྱོར་མ་རྣམས་ཀྱིས། །སྣ་ཚོགས་མཆོད་པ་ལག་ཐོགས་ཏེ། །འོད་གསལ་གནས་སུ་འཁྲིད་པར་བྱེད། །ཕན་ཡོན་ནོ། །ཡཾ་དང་རཾ་ལས་བྱུང་བའི་རླུང་དང་མེ་བསམས་ཏེ། མགོ་གསུམ་ཐབ་ལ་ཨ་ལས་བྱུང་བའི་  
  
༄༅། །པད་སྣོད་དུ། །ཟན་སོགས་སྔགས་ཀྱིས་བྱིན་བརླབས་སྒྲོན་མ་ལྔ་དང་ནི། །བདུད་རྩི་ལྔར་མོས་རླུང་གཡས་མེས་ཞུ་དམར་བའི་མདོག་ཨོཾ་ཏྲཱཾ་ཨཾ་ཁཾ་ཧཱུཾ་ལཾ་མཱཾ་པཾ་ཏཱཾ་བཾ། ཧཱུཾ་བྱུང་བདུད་རྩིའི་རང་བཞིན་ཐུར་བསྟན་ཁ་ཊཱཾ་གས། །དཀྲུགས་པས་དེ་ཡང་ཞུ་ནས་ཁ་བ་ལྟ་བུར་བསམ་  
ཨཱ་ལི་ཀཱ་ལི་ལས་བྱུང་ཡི་གེ་གསུམ་ལས་འཐོན། །འཁོར་ལོ་གསུམ་གྱིས་སྔར་བཞིན་སྐྱེ་བོའི་དོན་བྱས་ནས། །རྒྱ་མཚོ་ལ་སོགས་གནས་ནས་བདུད་རྩི་བཀུག་བྱས་ཏེ། །སྙོམས་པར་ཞུགས་པས་ཞུ་ནས་འཁོར་ལོ་གསུམ་གྱི་ལྷ། །རིམ་པ་བཞིན་དུ་ཡི་གེ་གསུམ་ལ་རབ་ཏུ་ཞུགས། །ཨོཾ་སོགས་རིམ་ཐིམ་  
ཡི་གེ་གསུམ་གྱིས་བྱིན་གྱིས་བརླབ། །འབར་བའི་ཕྱག་རྒྱ་ཕཻཾ་སྔགས་ཀྱི། །མདུན་དུ་འཁོར་ལོ་སྤྱན་དྲངས་ནས། །ཨརྒྷཾ་སོགས་ཀྱིས་མཆོད་ནས་སུ། །ཨཱ་ལི་ཀཱ་ལི་ཡོངས་གྱུར་ཏེ། །གཡོན་དང་གཡས་བའི་ལག་པ་གཉིས། །ཟླ་བ་ཉི་མའི་རང་བཞིན་གྱུར། །དེ་ཡི་ནང་དུ་ཧཱུཾ་ཡིག་ནི། །སྔགས་  
འདི་བརྗོད་ཅིང་བསྒོམ་པར་བྱ། །ཨོཾ་ཨ་ནྱོ་ནྱཱ་ནུ་ག་ཏཱ་སརྦ་དྷརྨཱ་པ་ར་སྤར་ཨ་ནུ་པྲ་བཥྚི་སརྦ་དྷརྨཱ་ཨཏྱ་ནྟཱ་ནུ་པྲ་བཥྚི་སརྦདྷརྨཱ་ཧཱུཾ། ཟླ་བ་ལ་སོགས་ཡོངས་གྱུར་པས། །ལག་གཉིས་རྡོ་རྗེ་ཐལ་མོ་ལ། །བདུད་རྩིའི་ཐོད་པ་བཞག་ནས་སམ། །ཡང་ན་ལག་པར་བསྒོམས་ནས་ནི། །ལྷ་མོ་རྣམས་ནི་ཚད་མ་དམ་  
ཚིག་ཚད་མ་དང། །དེ་གསུང་ཚིག་རྣམས་ཀྱང་ནི་མཆོད་ཏུ་ཚད་མ་སྟེ། །བདེན་པ་འདི་དག་གིས་ནི་ལྷ་མོ་འདི་རྣམས་ཀྱིས། །བདག་ལ་རྗེས་སུ་འཛིན་པའི་རྒྱུར་ནི་འགྱུར་བར་ཤོག་ཅེས་བརྗོད་མཆོད་པར་བྱ་བ་སོགས། །དབྱེར་མེད་དམིགས་ཤིང་བདུད་རྩིའི་སྣོད། །ཤར་ཕྱོགས་ལ་སོགས་  
གཡོན་དུ་སྟེ། །མཚམས་སུ་གཡས་ཀྱིས་བསྐོར་བྱ་སྟེ། །ཨོཾ་ཀ་ར་ལ་སོགས་སྔགས་བརྗོད་ཅིང། །ཧཱུཾ་བྱུང་དཀར་པོའི་ལྗགས་བྱས་པའི། །འཁོར་ལོ་གསུམ་གྱི་ལྷ་རྣམས་ལ། །རྣལ་འབྱོར་ལྡན་པས་གཏོར་མ་སྦྱིན། །ཨོཾ་ཀ་ར་ཀ་ར། ཀུ་རུ་ཀུ་རུ། བྷནྡྷ་བནྡྷ། ཏྲཱ་ས་ཡ་ཏྲཱ་ས་ཡ། ཀྵོ་བྷ་  
ཡ་ཀྵོ་བྷ་ཡ། ཧྲཽཾ་ཧྲཽཾ། ཧྲཿ་ཧྲཿ། ཕེཾ་ཕེཾ། ཕཊ་ཕཊ། ད་ཧ་ད་ཧ། པ་ཙ་པ་ཙ། །བྷ་ཀྵ་བྷཀྵ། བ་ས་རུ་དཧི་རཱ་ནྟྲ་མཱ་ལཱ་བ་ལཱ་མབི་ནེ། གྲྀ་ཧྞ་གྲྀཧྞ། སཔྟ་པཱ་ཏཱ་ལ་ག་ཏ་བཧུ་ཛཾ་གཾ་སརྦ་མྦཱ། ཏརྫ་ཡ་ཏ་རྫ་ཡ་ཏ་རྫ་ཡ། ཨཱ་ཀཌྜྷྱ་ཨཱ་ཀཎྷྱ། ཧྲིཾ་ཧྲིཾ། ཛྣཽཾ་ཛྣཽཾ། ཀྵྨཱཾ་ཀྵྨཱཾ། ཧཱཾ་ཧཱཾ། ཧཱུཾ་ཧཱུཾ། ཀི་ལི་ཀི་ལི་  
  
།ཧི་ལི་ཧི་ལི། དཧི་ལི་དཧི་ལི། ཧཱུཾ་ཧཱུཾ། ཕཊ་ཕཊ། བཛྲ་ཨ་རལླི་སོགས་ཀྱིས། །རྣམ་པ་དུ་མར་དེ་བཞག་ལ། །ཨོཾ་བཛྲ་ཨ་རལླི་ཧོཿ། །ཛཿ་ཧཱུཾ་བཾ་ཧོཿ། བཛྲ་ཌཱ་ཀི་ནཱི་ས་མ་ཡ་སྟྭཾ་དྲྀ་ཤྱ་ཧོཿ། །པི་ཝང་སོགས་ཀྱིས་མཆོད་བྱིན་ནས། །ཞལ་བསིལ་ལ་སོགས་བྱས་ནས་སུ། །  
སྲིད་དང་ཞི་བ་མཉམ་པར་སྦྱོར་གྱུར་ཀུན་རྟོག་རླབས་བཅོམ་པ། །ནམ་མཁའི་རང་བཞིན་དངོས་པོ་མཐའ་དག་དེ་ཉིད་ཁོ་ནར་གཟིགས། །ཤིན་ཏུ་ཕུལ་བྱུང་ཐུགས་རྗེའི་ཆུ་རྒྱས་སེམས་ཀྱི་ཆུ་བོའི་མགོན། །ལྷ་མོ་རྣམས་ཀྱིས་བདག་ལ་ཤིན་ཏུ་བརྩེ་བར་མཛད་མཛོད་ཅིག་ཅེས་བསྟོད་མངོན་པར་  
འདོད་དོན་གསོལ། །ཕྱོགས་བདག་སོགས་གཏོར་དེ་བཞིན་དུ། །ཨོཾ་ཁ་ལ་སོགས་སྔགས་བརྗོད་ཅིང། །གཉིས་སམ་གསུམ་གྱིས་བསྟབ་པར་བྱ། །ཨོཾ་ཁ་ཁ་ཁཱ་ཧི་ཁཱ་ཏི་སརྦ་ཡཀྵ་རཀྵ་ས་བྷཱུ་ཏ་པྲེ་ཏ་པི་ཤཱ་ཙོནྨ་དཱ་པསྤྨ་ར་ཌཱ་ཀ་ཌཱ་ཀི་ནྱཱ་ད་ཡ་ཨི་མཾ་བ་ལིཾ་གྲྀ་ཧྞ་ནྟུ། ས་མ་ཡ་རཀྵནྟུ་མ་མ་སརྦ་སིདྡྷི་པྲཾ་  
ཡཙྪ་ནྟུ། ཡ་ཐཻ་བཾ་ཡ་ཐཾ་ཥྚཾ། བཧུ་ཉྫ་ཐ་པི་པ་ཛི་གྷྲ་ཐ་མཱ་ཏིཀྲ་མ་ཐཱ། མ་མ་སརྦ་ཀཱ་རྟ་ཡ་སཏ་སུ་ཁཾ་ཕི་བྲྀད་དྷ་ཡེ་ས་ཧཱ་ཡི་ཀ་བྷ་བནྟུ་ཧཱུཾ་ཧཱུཾ་ཕཊ་ཕཊ་སཱ་ཧཱ། གཏོར་མ་གསོལ་ནས་དེ་རྣམས་ནི། །བདེ་བ་ཆེན་པོ་ལྡན་པར་བསམ། །པི་ཝང་མ་སོགས་རྣམས་ཀྱིས་མཆོད། །གོ་ལ་ལ་སོགས་  
དབུལ་བ་དང། །རྐང་པ་བརྒྱད་པའི་སྔགས་ཀྱིས་བསྟོད། །དེ་ནས་འདོད་དོན་གསོལ་བ་གདབ། །ཙྪོ་མའི་ལག་པས་སེ་གོལ་གཏོགས། །ཆད་ལྷག་བསྐང་བར་བྱ་བའི་ཕྱིར། །གསང་སྔགས་ཡི་གེ་བརྒྱ་པ་བརྗོད། །དྲིལ་བུ་དཀྲོལ་བ་སྔོན་བཏང་ནས། །པད་ཀོར་ཕྱག་རྒྱལ་དགྱེས་པར་  
བྱ༑ །ཨོཾ་ཡོ་ག་ལ་སོགས་སྔགས་བརྗོད་ཅིང། །ནམ་མཁའ་ལྟ་བུའི་དངོས་པོ་ཉིད། །མངོན་པར་འཁྱུད་པའི་སྟངས་བྱས་ནས། །སྲིན་ལག་མཐེ་བོང་སེ་གོལ་གཏོགས། །ཨོཾ་བཛྲ་མུཿ་ཞེས་བྱས་ནས་སུ། །རང་ལ་འཁོར་ལོ་གཞུག་པར་བྱ། །གཏོར་མའི་དེ་ཁོ་ན་ཉིད་དོ། །སྔ་དྲོ་  
ཡང་དག་ལངས་ལ་ས་ཕྱོགས་གཙང་མ་རུ། སུ་མྦྷ་ལ་སོགས་གསང་སྔགས་བརྗོད་ཅིང་རྣལ་འབྱོར་པས། །བདུད་རྩི་ལྔ་ལ་སོགས་པས་དཀྱིལ་འཁོར་བྱུགས་ནས་སུ། །པཱུ་ཛ་ལ་སོགས་གནས་སོགས་བརྗོད་ཅིང་རིམ་པ་ཡིས། །ཨོཾ་པཱི་ཋ་ཨུ་པ་པཱི་ཋ། ཀྵེ་ཏྲ་ཨུ་པ་ཀྵེ་ཏྲ་  
  
༄༅། །ཚནྡོ་ཧ་ཨུ་པ་ཚནྡོ་ཧ། མེ་ལཱ་པཱ་ཀ་ཨུ་པམེ་ལཱ་པཱ་ཀ་ཤྨ་ཤཱ་ནཱ་ཨུ་པ་ཤྨ་ཤཱ་ན། དེ་ནས་སྐད་ཅིག་འབྱུང་བཞི་རི་རབ་པདྨ་ལ། ཧཱུཾ་གཞག་དེ་ཡི་འོད་ཟེར་གྱིས་ནི་རབ་བཀུག་པ། །དེ་ལ་ཡེ་ཤེས་འཁོར་ལོ་རྗེས་སུ་བཅུ་གནས་སུ། །དེ་ཉིད་ཡོངས་སུ་གྱུར་ནས་དཀྱིལ་  
འཁོར་རྫོགས་པར་བལྟ། །སྙིང་གའི་ས་བོན་ལས་བྱུང་པི་ཝང་མ་སོགས་ཀྱིས་མཆོད་དང། །རིན་ཆེན་བདུན་པོ་ཕུལ་ནས་དག་པར་བྱས་པ་ཡིས། །གཡོན་པས་མངོན་དུ་ཡི་གེ་གསུམ་གྱིས་མེ་ཏོག་དབུལ། །དེ་ནས་ལྷ་དང་ལྷ་མོའི་སྙིང་པོ་ལ་སོགས་ཀྱིས། །དེ་ཡི་འཁོར་ལོ་རང་རང་ཆོ་ག་རབ་  
བརྗོད་ནས། །མཚམས་སུ་གཡས་སུ་བསྐོར་ཞིང་ཕྱོགས་རྣམས་གཡོན་དུ་བསྐོར། །དེ་ནས་ལག་པར་གནས་པའི་དེ་བཞིན་གཤེགས་སོགས་ལ། །ཨོཾ་ཧ་ལ་སོགས་སྔགས་ཀྱིས་མེ་ཏོག་ཕུལ་ནས་ནི། །རྐང་པ་བརྒྱད་པའི་སྔགས་ཀྱིས་གཡོན་པའི་མེ་ཏོག་ནི། །འཁོར་ལོར་དོར་ནས་མགོ་ལ་ཐལ་མོ་སྦྱར་  
ནས་དེས། །རང་ལ་གཡོན་པའི་འཁོར་ལོ་རབ་ཏུ་གཞུག་པར་བྱ། །རྐང་པ་བརྒྱད་པས་བསྟོད་ནས་སྡིག་པ་བཤགས་སོགས་དང། །སྨོན་ལམ་གདབ་དང་བཟླས་བརྗོད་ཡི་གེ་བརྒྱ་པ་དང། །ཨོཾ་ཡོ་ག་ལ་སོགས་སྔགས་དང་པད་ཀོར་ཕྱག་རྒྱ་ཡིས། །དགྱེས་པར་བྱས་ཏེ་མངོན་པར་འཁྱུད་པའི་  
ཕྱག་རྒྱ་དང། །ས་རེག་ཚོ་ཌ་ཀ་དང་བཛྲ་མུཿ་ཞེས་པ། །བརྗོད་ཅིང་བདག་ལ་འཁོར་ལོ་ཐམས་ཅད་རབ་བཅུག་ནས། །དེ་ནས་ཕྱི་རོལ་དཀྱིལ་འཁོར་རི་མོ་བསྲུབ་པར་བྱ། །ཕྱི་རོལ་གྱི་མཆོད་པའི་ཆོ་གའོ། །མཐེ་བོ་མཛུ་བ་མོ་གུང་མོ་དང། །སྲིན་ལག་མཐེ་ཆུང་དེ་རྣམས་ཁར། །གཡོན་པར་རྡོ་རྗེ་  
ཅན་རྣམ་སྣང། །རྡོ་རྗེ་སེམས་དང་རྣམ་སྣང་མཛད། །འོད་དཔག་མེད་དང་མི་བསྐྱོད་པ། །རིན་འབྱུང་དོན་གྲུབ་གོ་རིམས་བཞིན། །དཀར་སེར་དམར་དང་མཐིང་ག་དང། །དམར་སེར་ལྗང་གུའི་ཁ་དོག་ལྡན། །ཨོཾ་ཧ་ལ་སོགས་བྱུང་བ་སྟེ། །ཞལ་གསུམ་ཕྱག་དྲུག་རྡོ་རྗེ་ཅན། །གཞན་རྣམས་  
ཞལ་གཅིག་ཕྱག་བཞི་པ། །གཡས་པ་རྡོ་རྗེ་རྡེའུ་ཆུང་མགོ། །དྲིལ་བུ་ཐོད་པ་ཁ་ཊཱཾ་ག་གཡོན་དུའོ་རྡོ་རྗེ་ཅན་གྱི་ཞལ། །དཀར་དང་དམར་དང་མཐིང་གའོ། །དབུས་དང་གཡས་གཡོན་རིམ་བཞིན་ནོ། །གཞན་པ་རྣམས་ཀྱི་མཚོན་ཆར་བརྗོད། །འཁོར་ལོ་པདྨ་རྡོ་རྗེ་རིན། །རལ་གྲི་གཞན་  
  
།དྲིལ་བུ་ཐོད་བཅས་ཁ་ཏཱཾ་ག་གཡས་དང་གཡོན་དུ་གོ་རིམས་བཞིན། །ལག་མཐིལ་པདྨ་འདབ་མ་ལྔ། །དམར་པོ་འདབ་མ་གཡོན་སྐོར་སྦྱར། །ལྟེ་བར་ཕག་མོ་སྐུ་མདོག་དམར། །ཞལ་གསུམ་ཕྱག་དྲུག་འོད་འབར་མ། །དམར་པོ་མཐིལ་ག་ལྗང་གུའི་ཞལ། །ཐོད་པ་ཁ་ཏཱཾ་  
ཞགས་པ་གཡོན། །ལྕགས་ཀྱུ་ཚངས་མགོ་གྲི་གུག་གཡས། །ཡ་མི་ནི་དང་རྨོངས་བྱེད་མ། །སྐྱོད་བྱེད་མ་དང་སྐྲག་བྱེད་མ། །གཏུམ་མོ་མཐིང་ག་དཀར་སེར་མོ། །ལྗང་གུ་དུ་བའི་མདོག་ཅན་རྣམས། །ས་དང་ཆུ་དང་མེ་དང་རླུང། །ནམ་མཁའི་ཁམས་ཀྱི་རང་བཞིན་ནོ། །ཐམས་ཅད་སྤྱན་གསུམ་  
སྐྲ་གྲོལ་མ། །གཅེར་བུ་ཕྱག་བཞི་ལྷ་མོ་རྣམས། །གཡོན་ན་ཐོད་པ་ཁ་ཏཱཾ་ག་ཕྱག་བཞན་ན་ནི་དྲིལ་བུ་བསྣམས། །གཡས་སུ་རྔེའུ་ཆུང་གྲི་གུག་གོ། །ཞབས་གཉིས་བརྐྱང་བསྐུམ་གནས་པ་རྣམས། །དཀར་པོ་གང་དེ་ཟླ་བར་གནས། །དེ་གཞན་རྣམས་ནི་ཉི་མ་ལའོ། །ཡང་ན་འདི་རྣམས་  
ས་བོན་ཉིད། །དང་པོར་བརྗོད་པའི་རྣམ་པར་བསྒོམ། །དེ་ཡི་མདོག་དང་རང་བཞིན་ཅན། །སྔགས་དང་ལྷ་གཉིས་ཁྱད་མེད་ཕྱིར། །འདི་ཡི་གཟུགས་བརྙན་འཁོར་ལོའམ། །ལག་པའི་རྒྱབ་ཏུ་བསམ་པར་བྱ། །དེ་ནས་ལག་པའི་ས་བོན་རྣམས། །ཞུ་བའི་རྫས་ཀྱིས་གདབ་བྱས་ནས། །འཁོར་  
ལོ་གསུམ་གྱི་རང་བཞིན་བསམ། །རྡོ་རྗེའི་འཛིན་པས་བྱིན་གྱིས་བརླབ། །འདི་ལ་རྫས་ནི་རྐང་བརྒྱད་ཀྱིས། །དབུལ་བའམ་ཡི་གེ་གསུམ་གྱིས་སོ། །ཆོ་ག་ལྷག་ཆད་དག་བྱའི་ཕྱིར། །གསང་སྔགས་ཡི་གེ་བརྒྱ་པ་བརྗོད། །འཁོར་ལོའི་མགོན་པོ་ལ་གསོལ་ནས། །རྫས་དེ་སྣོད་ཀྱི་ནང་དུ་  
གཞུག་ལག་པ་ལ་ཡོད་རྫས་རྣམས་ནི། །གཡོན་པའི་སྲིན་ལག་གིས་རེག་ནས། །སྙིང་ག་ལྟེ་དང་དཔྲལ་བ་རུ། །ཧཱུཾ་ཨཱ་ཨོཾ་གྱི་སྔགས་བརྗོད་ཅིང། །བྱུགས་ནས་ལྷ་ཡི་ཚོགས་རྣམས་ནི། །བདག་ལ་རབ་ཏུ་བསྟིམ་པར་བྱ། །ལག་པའི་མཆོད་པའི་ཆོ་གའོ། །ཧཱུཾ་ཡིག་དཀར་པོ་ལས་བྱུང་  
རྡོ་རྗེའི་རང་བཞིན་ལྗགས། །གཡས་པ་དགང་གཟར་བླུགས་གཟར་གྱིས་ནི་བླུགས་པ་གང། །ལྟེ་བའི་པདྨ་རབ་ཏུ་འབར་བའི་འཁོར་ལོ་རུ། །དེ་ནི་བཟའ་བའི་དུས་ཀྱི་ནང་གི་སྦྱིན་སྲེག་གོ། །ཨོཾ་ཨཱཨུ་ཙྪིཥྚ་བཛྲ་ཨ་དཧི་ཏི་ཥྛ་ཨི་མཾ་བ་ལིཾ་ཧཱུཾ་ཧཱུཾ་ཧཱུཾ་ཕཊ་སཱ་ཧཱ། ཞེས་བྱ་བ་འདིས་ཟོས་པའི་ལྷག་མའི་  
  
༄༅། །གཏོར་མ་བྱའོ། །བདག་ཉིད་ཆེན་པོའི་ཁམས་ཀྱི་ཟམ་ཏོག་འདི་ཐུན་མོང་རྣམས་ཀྱིས་གཞལ་བར་མི་ནུ་སྟེ། དེ་ཕྱིར་འདི་ལ་ཁོ་བོས་ཀྱང་ནི་རབ་ཏུ་འཇུག་པར་ནུས་པར་འགྱུར་བ་མ་ཡིན་མོད། །འོན་ཀྱང་རྣལ་འབྱོར་དབང་ཕྱུག་ལཱུ་ཡིའི་གསུང་ཚིག་ལྷུག་གཟུང་དཀའ་བས་  
གོམས་ཕྱིར་བཟོད་མ་གྱུར། །དེ་ཡི་ལམ་གྱི་རྫེས་སུ་འགྲོ་བར་འདོད་པས་འདི་ལ་གནས་པའི་ཚིག་བཅད་བདག་གིས་བྱས། །མཚུངས་པ་མེད་པ་ཡོན་ཏན་ཕུང་པོ་དང་པོའི་མགོན་པོ་སྟོན་པ་ཡི། །སྒྲུབ་པའི་ཐབས་ཀྱི་དོན་ནི་རྩོད་པའི་སྙིགས་མ་སེལ་བྱེད་བཤད་པ་ལས། །མཐའ་ཡས་དྲི་མེད་  
བསོད་ནམས་གང་དེས་འཇིག་རྟེན་སངས་རྒྱས་ཉིད་གྱུར་དང། །བདག་ཀྱང་འགྲོ་བའི་དོན་སྒྲུབ་བྱེད་ཅིང་འགྲོ་བ་གནས་པར་གནས་གྱུར་ཅིག་རྣལ་འབྱོར་གྱི་དབང་ཕྱུག་རྣམས་ཀྱི་གཙུག་གི་ནོར་བུ་ལྟ་བུ་དཔལ་ལྡན་ལཱུ་ཡི་བས་མཛད་པ། །དཔལ་འཁོར་ལོ་སྡོམ་པའི་མངོན་པར་རྟོགས་པའི་འགྲེལ་  
པ་སྡོམ་པ་འབྱུང་བ་ཞེས་བྱ་བ་བླ་མ་པཎྜི་ཏ་ཆེན་པོ་དེ་བཞིན་གཤེགས་པའི་རྡོ་རྗེས་མཛད་པ་རྫོགས་སོ།། །།རྒྱ་གར་ཤར་ཕྱོགས་ཛ་ག་ཏ་ལིའི་པཎྜི་ཏ་ཆེན་པོ་བི་བྷཱུ་ཏི་ཙནྡྲས་བོད་ཡུལ་གྱི་དབུས་དྲང་སྲོང་སྲིན་པོ་རིར་སྒྲ་རང་བསྒྱུར་དུ་མཛད་པའོ།།  
  
  
