  
༄༅། །རྡོ་རྗེ་ཐེག་པའི་མཐའ་གཉིས་སེལ་བ་བཞུགས། ། །སངས་རྒྱས་ལ་ཕྱག་འཚལ་ལོ། ཐེག་མཆོག་རྡོ་རྗེའི་ཐེག་པ་ལ། །སྒྲོ་འདོགས་པ་དང་སྐུར་པ་ཡི། །མཐའ་  
  
།གསང་བའི་གྲུབ་མཐའ་དབྱེ་བར་བྱ། །དང་པོར་རེ་ཞིག་ལུང་གི་གསང་སྔགས་ཀྱི་ཐེག་པ་ཐུབ་པའི་བཀའ་ཉིད་དུ་བསྟན་ཏེ། འཕགས་པ་ཡོངས་སུ་མྱ་ངན་ལས་འདས་པ་ལས། བསྟན་བཅོས་སམ་རིག་སྔགས་སམ། གསང་སྔགས་གང་ཅི་ཡང་  
རུང་བ་དེ་དག་ཐམས་ཅད་ནི་རྫོགས་པའི་སངས་རྒྱས་ཀྱིས་གསུངས་པ་ཡིན་པར་ཤེས་པར་གྱིས་ཤིག་ཅེས་གསུངས་སོ། །ཡང་འཕགས་པ་གསང་བ་ལུང་བསྟན་པའི་མདོ་ལས། རྒྱུ་ལ་སྦྱོར་བ་རྒྱུ་ཡི་ཆོས། །འཁོར་ལོ་ཤིན་ཏུ་བསྐོར་བྱས་ནས། །འབྲས་བུའི་ཐེག་པ་ཉེ་  
ལམ་ཞིག་མ་འོངས་པ་ན་འབྱུང་བར་འགྱུར། །ཞེས་བྱ་བ་ལ་སོགས་པ་གསུངས་སོ། །དེ་བཞིན་དུ་འཕགས་པ་ལྷག་པའི་བསམ་པ་བསྐུལ་བའི་མདོ་ལས་ཀྱང། བྱང་ཆུབ་སེམས་དཔའ་དྲུག་ཅུ་མ་འོངས་པའི་དུས་ན་བསྟན་དང་གསང་སྔགས་ལ་མཁས་པ་འབྱུང་བར་  
འགྱུར་བར་ལུང་བསྟན་ཏེ། དེ་བས་ན་ཐུན་མོང་གི་ལུང་ཉིད་ལས་གསངས་སྔགས་ཀྱི་ཐེག་པ་སངས་རྒྱས་ཀྱི་བཀའ་ཉིད་དུ་གྲུབ་བོ། །རིགས་པས་ཀྱང་གྲུབ་སྟེ། བདེན་པ་རྣམ་པ་གཉིས་ལ་གནས་ཤིང་བདག་དང་གཞན་གྱི་དོན་བསྒྲུབ་པའི་ཕྱིར་རོ། །ད་ནི་གསང་སྔགས་ཀྱི་ཆེ་བ་ཉིད་  
བརྗོད་པའི་མཚན་བསྟན་ཏེ། དབྱེར་མེད་པ་དང། འབྲས་བུ་ཉིད་ལམ་དུ་གྱུར་པ་དང། ཐབས་ཀྱི་ཆེ་བ་ཉིད་དང། ཤིན་ཏུ་གསང་བར་བྱ་བའི་ཕྱིར་རྡོ་རྗེའི་ཐེག་པ་དང། འབྲས་བུའི་ཐེག་པ་དང། ཐབས་ཀྱི་ཐེག་པ་དང། གསང་བའི་ཐེག་པ་ཞེས་བྱའོ། །དེ་དག་ཀྱང་ཐབས་ཀྱི་  
ཐེག་པ་ཉིད་ལས་བྱུང་བའི། །དེ་ནི་ཐབས་ཀྱི་ཆེ་བ་ཞེས་བྱ་བ་དེ་ཉིད་ལ་བསྟན་ཏེ། གསངས་སྔགས་ཀྱི་ཐེག་པ་འདི་ཕ་རོལ་ཏུ་ཕྱིན་པའི་ཐེག་པ་ཆེན་པོ་དབུ་མ་ལས་ཀྱང་ཁྱད་པར་ཅི་ཡོད་པ་བསྟན་ཏེ། དམིགས་བ་བླ་ན་མེད་པ་ལ་དམིགས་པའི་ཐབས་དང། སྒྲུབ་པ་བླ་ན་མེད་པ་དང། ཡེ་  
ཤེས་བླ་ན་མེད་པ་དང། བརྩོན་འགྲུས་བླ་ན་མེད་པ་དང། གདུལ་བྱ་མ་ལུས་པ་འཛིན་པར་ནུས་པ་དང། ཉོན་མོངས་པ་བྱིན་གྱིས་རློབ་པ་དང། བྱིན་གྱིས་རློབ་པ་མྱུར་བ་དང། མྱུར་དུ་འབྱུང་བ་དང། ཉོན་མོངས་པ་སྤོང་བ་དང། བསམ་པ་བླ་ན་མེད་པ་དང། སྤྱོད་པ་བླ་ན་མེད་པའི་ཐབས་  
  
༄༅། །མཁས་པ་སྟེ། དེ་ལྟར་ཐབས་མཁས་པ་ཉིད་རྣམ་པ་བཅུ་གཅིག་གིས་ཁྱད་པར་དུ་འཕགས་སོ། །དེ་ལ་ཇི་ལྟར་ན་དམིགས་པ་བླ་ན་མེད་པ་ལ་དམིགས་པའི་ཐབས་མཁས་པ་ཡིན་ཞེ་ན། ལམ་དེར་ནི་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་འབུམ་པ་དང། སྡོང་  
པོ་བཀོད་པ་ལ་སོགས་པ་དམིགས་པ་ཡིན་ལ། ལམ་འདིར་ནི་དེ་དག་ཏུ་མ་གྲགས་པ་དཔལ་དགྱེས་པའི་རྡོ་རྗེ་འབུམ་ཕྲག་ལྔ་པ་དང། དཔལ་གཤིན་རྗེ་དགྲ་ནག་པོ་འབུམ་ཉི་ཁྲི་ལྔ་སྟོང་པ་དང། དཔལ་ནམ་མཁའ་དང་མཉམ་པ་འབུམ་པ་ལ་སོགས་པ་ཐུན་མོང་མ་ཡིན་པའི་  
དམིགས་པ་ལ་དམིགས་པའི་ཕྱིར་རོ། །སྒྲུབ་པ་བླ་ན་མེད་པ་ནི་ལམ་དེར་ལུས་ཀྱི་བཀོད་པ་ཐོས་ནས་མངོན་སུམ་མ་ཡིན་པའི་དོན་བྱེད་ནུས་པ་ལྟར་འདིར་ནི་དེར་མ་ཐོབ་པར་ཏིང་ངེ་འཛིན་ཐོབ་པས་མངོན་སུམ་མ་ཡིན་པའི་དོན་བྱེད་པར་ནུས་པའོ། །སེམས་གནས་པར་བྱེད་པའི་ཏིང་ངེ་  
འཛིན་ཁྱད་པར་ཅན་ལ་བརྟེན་པས། རྒྱུ་དང་ངོ་བོ་ཉིད་དང། ལས་དག་ལས་ཡེ་ཤེས་ཀྱི་རྒྱུ་མྱུར་བ་ཉིད་བླ་ན་མེད་པའོ། །དམ་ཚིག་གི་དབང་གིས་བརྩོན་འགྲུས་ཆེན་པོ་རང་དབང་མེད་པར་བརྩམ་པས་བརྩོན་འགྲུས་བླ་ན་མེད་པའོ། །རིགས་ངན་སྨེ་ཤ་ཅན་ལ་སོགས། །གསོད་པ་དོན་  
དུ་གཉེར་བ་ཡང། །ཞེས་བྱ་བ་ལ་སོགས་པས་གདུལ་བྱ་ཐེག་པ་གཞན་ལས་སྤངས་པ་ཡང་འདིར་སྣང་བས་ན་གདུལ་བྱ་མ་ལུས་པ་འཛིན་པར་ནུས་པའོ། །ལྷའི་ཁ་དོག་དབྱིབས་ཀྱི་དམ་ཚིག་དང་ཐམས་ཅད་ཡུལ་ཁྱད་པར་ཅན་དུ་བྱས་པས་ཉོན་མོངས་པ་རང་བཞིན་གྱིས་སྤོང་  
བས་ཉོན་མོངས་པ་སྤོང་བ་བླ་ན་མེད་པའོ། །མཆོད་པའི་རང་བཞིན་དང་བདེ་བ་ལ་བརྟེན་པའི་རྫོགས་པའི་རིམ་པས་ཉོན་མོངས་པ་བྱིན་གྱིས་རློབ་པའོ། །ལམ་དེར། དེ་བཞིན་གཤེགས་པས་དབང་བསྐུར་བ། །ས་ལ་ཞུགས་ནས་ཐོབ་པར་འགྱུར། །ཞེས་གསུངས་པ་ལྟ་བུ་མ་ཡིན་གྱིས་  
ཐབས་མཁས་པ་ལ་བརྟེན་པས་ད་ལྟ་ཉིད་དུ་ནས། དེ་བཞིན་གཤེགས་པ་རྣམས་བྱིན་གྱིས་རློབ་པས་ན་བྱིན་གྱིས་རློབ་པ་མྱུར་བའོ། །སྔ་མ་དང་ཕྱི་མའི་ཁྱད་པར་ལ་གནས་པ་དེ་ནི་ཆེས་མྱུར་བར་འཁོར་བ་ལས་འབྱུང་བས་ན་མྱུར་དུ་འབྱུང་བ་སྟེ། དཔལ་མཆོག་དང་པོ་དང་གསང་བའི་  
  
བྱང་ཆུབ་སེམས་དཔའ་ཚེ་བཅུ་དྲུག་གིས་དེ་བཞིན་གཤེགས་པའམ་རྡོ་རྗེ་འཆང་བའི་དངོས་གྲུབ་ཐོབ་པོ་ཞེས་པ་དང། དེ་ཡིས་སྐྱེ་བ་བདུན་ལ་ནི། །མ་བསྒྲུབས་པར་ནི་དངོས་གྲུབ་འཐོབ། །ཅེས་སོ། །ཡང་གཞན་ལས། སངས་རྒྱས་ཚེ་གཅིག་གིས་  
འཐོབ་བོ། །ལ་སོགས་པ་གསུངས་པའོ། །བསམ་པ་བླ་ན་མེད་པ་ནི། །སྐུ་གསུང་ཐུགས་ལ་སྦྱོར་བ་སྟེ། །དེ་ཡང་སྐུ་ལ་སྦྱར་བས་ནི་ཡོན་ཏན་བཞི་བསྐྱེད་དེ། ཐ་མལ་པའི་སྤྲོས་པའི་བག་ཆགས་མྱུར་དུ་ལྡོག་པ་དང། ལས་ཀྱི་རྣམ་པར་སྨིན་པ་མྱུར་དུ་འདོད་པ་དང། བསོད་ནམས་ཀྱི་ཚོགས་ཆེན་པོ་  
སྐྱེ་བ་དང། ཆོས་བདག་མེད་པ་ལ་རང་བཞིན་གྱིས་འཇུག་པའོ། །དེ་ཡང་ཇི་ལྟར་ཞེ་ན། ཐ་མལ་པའི་རྟོགས་པ་བཟློག་སྟེ་སངས་རྒྱས་ཀྱི་སྐུ་ལ་གནས་པས་ཐོག་མ་མེད་པའི་དུས་ཅན་གྱི་ལུས་དང་མིང་དང་རིགས་ལ་སོགས་པའི་རྟོག་པ་མྱུར་དུ་ལྡོག་པའོ། །ལྷའི་སྐུ་དེ་ནི་ཞི་གནས་དང་ལྷག་  
མཐོང་དུ་འབྲེལ་པའི་ལམ་གྱི་མཆོག་ཡིན་ལ། ཏིང་ངེ་འཛིན་དེ་གཉིས་ཐོབ་ན་སྔོན་གྱི་ལས་ཀྱི་འབྲས་བུ་མྱུར་དུ་ལྡོག་པ་སྟེ། ཇི་སྐད་དུ་རྣམ་པར་སྣང་མཛད་མངོན་པར་བྱང་ཆུབ་པ་ལས། རྣམ་པར་སྨིན་པ་འདིར་སྨིན་པ། །ལས་རྣམས་ཀྱི་ནི་འབྲས་བུ་ཐོབ། །གང་གི་ཚེ་ན་གྲུབ་པ་ཐོབ། །  
དེ་ཡི་ཚེ་ན་ལས་རྣམས་བཟློག་སེམས་ནི་རང་དངོས་མེད་ཕྱིར་དང། །འབྲས་བུ་རྒྱུ་རྣམས་སྤངས་པའི་ཕྱིར། །ལས་ཀྱི་སྐྱེ་བ་རྣམས་ལས་ཐར། །སྐྱེ་བ་ནམ་མཁའ་ལྟ་བུ་ཡིན། །ཞེས་གསུངས་སོ། །སངས་རྒྱས་རྗེས་སུ་དྲན་པ་དང། སངས་རྒྱས་ལ་ཤེས་ནས་དད་པར་འགྱུར་བ་དང་  
ལོངས་སྤྱོད་རྣམས་རྟག་ཏུ་མངོན་པར་འགྱུར་བས་བསོད་ནམས་ཀྱི་ཚོགས་ཆེན་པོ་སྐྱེ་བའོ། །ལྷའི་སྐུ་བསྒོམ་པ་མངོན་དུ་གྱུར་པ་ན་ཆོས་ཐམས་ཅད་རང་གི་སེམས་སྣང་བ་ཙམ་དུ་ཤེས་པར་འགྱུར་བ་ལ། ཡང་སེམས་དེ་ཡང་མ་གྲུབ་པར་ཤེས་པ་འབྱུང་བའི་ཕྱིར་དང། གཞན་ཡང་  
བསོད་ནམས་དང་ལྡན་པའི་སེམས་ཀྱི་རྒྱུད་ལ་ཡེ་ཤེས་སྐྱེ་བས་ན་བསོད་ནམས་ཉིད་ཡེ་ཤེས་ཀྱི་རྒྱུ་ལྟ་བུར་གནས་པ་སྟེ། ཇི་སྐད་དུ་འཕགས་པ་རྒྱ་ཆེར་རོལ་པ་ལས། བཅོམ་ལྡན་འདས་བྱང་ཆུབ་ཆེན་པོ་བརྙེས་ནས་གསུངས་པ། བསོད་ནམས་ལྡན་པའི་མི་ཡིས་བསམ་པ་རྣམས་ཀྱང་  
  
༄༅། །འགྲུབ། །ཅེས་པ་ལ་སོགས་པ་བསོད་ནམས་ཉིད་སངས་རྒྱས་པའི་རྒྱུར་བསྔགས་པའོ། །དེ་བས་ལྷའི་བསྒོམ་པ་དེ། ཆོས་བདག་མེད་པའི་དོན་ལ་རང་བཞིན་གྱིས་འཇུག་པར་བྱེད་དོ། །གསུང་ལ་སྦྱར་བས་ནི་ཡོན་ཏན་བཅུ་གཉིས་སྐྱེད་དེ། རྒྱལ་བའི་བཀའ་དམ་  
པ་བཏོན་པར་འགྱུར་བ་དང། ཆོས་རྗེས་སུ་དྲན་པར་འགྱུར་བ་དང། ཆོས་ལ་ཤེས་ནས་དད་པར་འགྱུར་བ་དང། ངག་བདེན་པའི་ཚིག་འགྲུབ་པ་དང། ཤེས་རབ་དང་ལྡན་པའི་ཐབས་དང་ཡེ་ཤེས་དང་དྲན་པ་ཐོབ་པ་དང། ཏིང་ངེ་འཛིན་རྩེ་གཅིག་པ་འཐོབ་པ་དང། འཕགས་པ་  
མཆོད་པར་འགྱུར་བ་དང། འགྲོ་བའི་དོན་བྱས་པར་འགྱུར་བ་དང། ལྷ་ཉེ་ཞིང་གྲུབ་པ་མྱུར་བར་འགྱུར་བ་དང། ཆོས་ཐམས་ཅད་ཡི་གེའི་སྒྱུ་འཕྲུལ་དུ་དབང་སྒྱུར་བར་འགྱུར་བ་དང། སྒྲ་ཐམས་ཅད་བྲག་ཅ་དང་འདྲ་བའི་ཤེས་པ་སྐྱེ་བ་དང། ཆོས་བདག་མེད་པ་ལ་རང་བཞིན་གྱིས་འཇུག་  
པར་འགྱུར་བའོ། །དེ་ཡང་ཇི་ལྟར་ཞེ་ན། དེ་བཞིན་གཤེགས་པའི་གསང་བའི་སྙིང་པོའི་འབྲུ་གཅིག་པ་ཞིག་ལན་ཅིག་བཏོན་པས་ཟབ་ཅིང་རྒྱ་ཆེ་བའི་མདོ་སྡེ་དག་བཏོན་པས་ཀྱང་བསྐྲུན་དུ་མེད་པའི་ཡོན་ཏན་འཐོབ་པས་ན་བཀའ་དམ་པ་བཏོན་པའི་ཡོན་ཏན་ཡོད་དོ། །གསང་སྔགས་  
ཀྱི་མཐུ་ཡང་དང་ཡང་དུ་དྲན་པར་འགྱུར་བ་དང། དེའི་མཐུ་ལ་ཡིད་ཆེས་ཤིང་དང་བའི་དད་པ་འབྱུང་བས་ན་ཆོས་རྗེས་སུ་དྲན་པ་དང། ཆོས་ལ་ཤེས་ནས་དད་པར་འགྱུར་བའོ། །བཟླས་པ་གྲུབ་པའི་གསང་སྔགས་ཀྱི་ཚིག་ལས་སུ་ཡང་མི་འདའ་བས་ན། ངག་བདེན་པའི་ཚིགས་གྲུབ་པའོ། །  
གསང་སྔགས་དང་རིག་སྔགས་དང་གཟུངས་སྔགས་དག་གི་མཐུ་ནི་ཤེས་རབ་དང་ཐབས་དང། ཤེས་རབ་དང་ཡེ་ཤེས་དང། ཤེས་རབ་དང་དྲན་པ་ཐོབ་པར་བྱེད་པས་ན་ཡོན་ཏན་དེ་གསུམ་ཐོབ་པའོ། །དེ་ཡང་ལྷ་ཕོའི་ནི་གསང་སྔགས། མོའི་ནི་རིག་སྔགས། སྔགས་གཅིག་ཉིད་ལྷ་ཕོ་མོ་  
གཉི་གའི་སྔགས་སུ་འགྱུར་བ་ནི་གཟུངས་སྔགས་སོ། །ཡང་སྔགས་གཅིག་ཉིད་ལ་དེ་གསུམ་ཆར་ཚང་བ་དང། ལྷ་གཅིག་ཉིད་ལ་སྔགས་དེ་གསུམ་ཆར་ཚང་བ་ཡང་ཡོད་ལ། རིག་སྔགས་དང་གཟུངས་སྔགས་གཉི་ག་ལྷ་མོར་གཞག་པ་ཡང་ཡོད་པས་ཐམས་ཅད་དུ་ནི་གཅིག་  
  
།བཟླས་པའི་སྔགས་ཀྱི་རྣམ་པར་རྟོག་པའི་རྣམ་པ་བློ་ལ་སྣང་བ་རྩེ་གཅིག་པ་དེ་རྡོ་རྗེ་བཟླས་པ་ལ་སོགས་པས་ཐོབ་པ། དེ་ཐོབ་པ་ནི་ཏིང་ངེ་འཛིན་རྩེ་གཅིག་པ་ཡིན་པས་ན། ཡོན་ཏན་དེ་ཐོབ་བོ། གསུང་ཡིག་འབྲུ་ལས་འོད་ཟེར་འཕྲོས་པས་མཆོད་པར་གྱུར་པ་དེས་  
འཕགས་པ་མཆོད་པ་དང། འགྲོ་བའི་དོན་ཅི་རིགས་སུ་བྱེད་པས་ན་ཡོན་ཏན་དེ་གཉིས་འགྲུབ་པོ། །སྤྲོ་བསྡུ་དང་བཟླས་པའི་མཐུས་སྒྲིབ་པ་བྱང་ཞིང་སྒྲིབ་པ་བྱང་བ་ན་ཉེ་བར་བྱ་བ་ཉེ་ཞིང་བསྒྲུབ་པར་བྱ་བ་འགྲུབ་པས་ན་ལྷ་ཉེ་ཞིང་གྲུབ་པ་མྱུར་བའི་ཡོན་ཏན་འཐོབ་བོ། །གསུང་ཡིག་  
འབྲུ་ལ་དམིགས་པ་ཐོབ་པ་ནི་སྣང་བ་ཐམས་ཅད་ཡི་གེའི་རང་བཞིན་དུ་མཐོང་བ་དང། ཡི་གེའི་སྒྱུ་འཕྲུལ་སྟོན་པར་ནུས་པས་ན་ཆོས་ཐམས་ཅད་ཡི་གེའི་སྒྱུ་འཕྲུལ་དུ་དབང་སྒྱུར་བར་ནུས་པའི་ཡོན་ཏན་འཐོབ་བོ། །བཟླས་པ་བྱེད་པའི་དམ་ཚིག་ནི་སྒྲ་ཉིད་བྲག་ཅ་ལྟ་བུར་ཤེས་པར་བྱ་  
བ་ཡིན་པས་ན་རང་བཞིན་གྱིས་འདྲིས་པའི་དབང་ལས་སྒྲ་ཐམས་ཅད་བྲག་ཅ་ལྟར་ཤེས་པའི་ཡོན་ཏན་འགྲུབ་བོ། །བཟླས་པའི་དམིགས་པ་ཐོབ་པ་ན་ཆོས་ཐམས་ཅད་རང་གི་སེམས་སྣང་བ་ཙམ་དུ་ཤེས་པར་འགྱུར་ལ། སེམས་དེ་ཡང་རང་བཞིན་མེད་པར་ཤེས་པར་འགྱུར་བའི་  
ཕྱིར་དང། སྙིང་པོ་འདི་ལན་ཅིག་བརྗོད་པས་ཀྱང་སྡིག་པ་ཐམས་ཅད་ངེས་པར་བསྲེག་གོ་ཞེས་བྱ་བ་ལ་སོགས་པ་གསུངས་པས་ན། བཟླས་པ་ནི་སྒྲིབ་པ་ཟད་པར་བྱེད་ལ། དེ་ཟད་པ་ན་དེའི་སེམས་ལ་རང་བཞིན་གྱིས་ཡེ་ཤེས་སྐྱེ་བ་སྟེ། དེ་བས་ན་བདག་མེད་པའི་དོན་ལ་རང་  
བཞིན་གྱིས་འཇུག་པའི་ཡོན་ཏན་འགྲུབ་པོ། །ཐུགས་ལ་གནས་པས་ནི་ཡོན་ཏན་ཐམས་ཅད་བསྐྱེད་པ་སྟེ། དེ་ཡང་སྔགས་པ་དག་གི་ཐུགས་ལ་སྦྱོར་བ་ནི། དུས་དང་གནས་སྐབས་ཐམས་ཅད་དུ་ཆོས་ཐམས་ཅད་སྒྱུ་མ་དང་འདྲ་བར་བལྟ་བ་དང། མི་འབྲལ་བར་གནས་པ་ཡིན་ཏེ་  
ཇི་སྐད་དུ་གསུངས་པ། མང་དུ་སྨྲ་བ་ནི་འདིར་ཅི་དགོས། རྡོ་རྗེ་ཐེག་པའི་དེ་ཉིད་ནི། །རྣལ་འབྱོར་པ་ཡིས་གང་གང་དམིགས། །དེ་དང་དེར་ནི་སྒྱུ་མར་བལྟ། །ཞེས་སོ། །དེ་ལྟར་ཀུན་ནས་ཉོན་མོངས་པ་དང་རྣམ་པར་བྱང་བའི་ཆོས་ཐམས་ཅད་ལ་སྒྱུ་མ་དང་འདྲ་བར་བལྟ་བ་དང། མ་བྲལ་བས་  
  
༄༅། །ཉོན་མོངས་པ་ཚེགས་མེད་པར་སྤོང་བ་དང། དགེ་བ་ལ་རློམ་སེམས་ལ་སོགས་པ་འདོར་ལ། དེ་ཉིད་ཀྱིས་དེའི་འཇིག་རྟེན་དང་འཇིག་རྟེན་ལས་འདས་པའི་ཕུན་སུམ་ཚོགས་པ་མ་ལུས་པ་ཐོབ་པས་ན་ཐུགས་ལ་གནས་པའི་ཡོན་ཏན་དེ་འཐོབ་བོ། །དེ་ལྟ་ན། དེ་ཉིད་དབུ་མ་  
དག་ཀྱང་འདོད་པ་ཉིད། །བདག་ནི་མཉམ་པར་གཞག་ཅེའམ་ལངས་ཞེས་རློམ་སེམས་མེད། །ཅེས་པ་དང། ཇི་ལྟར་དུག་དང་འདྲེས་པའི་ཁ་ཟས་བཟང་ཟ་བ། །དཀར་པོའི་ཆོས་ལ་དམིགས་པའང་རྒྱལ་བས་དེ་འདྲར་གསུངས། །ཞེས་བྱ་བ་ལ་སོགས་པས་དུས་དང་གནས་  
སྐབས་ཐམས་ཅད་དུ་ཀུན་ནས་ཉོན་མོངས་པ་དང་རྣམ་པར་བྱང་བའི་ཆོས་ཐམས་ཅད་སྒྱུ་མ་དང་འདྲ་བར་བལྟ་བར་གསུངས་ཀྱི་དེ་ལས་གཞན་དུ་མ་ཡིན་ནོ་ཞེ་ན། དེ་ནི་བདེན་མོད་ཀྱི་འོན་ཀྱང་ལམ་དེར་ནི་སྔོམ་པའི་དབང་དུ་བྱས་ཏེ། དེ་ལྟར་མ་བལྟས་ན་སྡོམ་པ་འདི་ཉམས་པ་ཞེས་  
མ་བཞག་ལ། དེ་ཉིད་ཀྱིས་ད་དག་ཤིན་ཏུ་གཡེལ་བས་བརྒྱ་ལམ་ན་ཤེས་པ་དེ་འབྱུང་བ་དང་འདྲ་བ་ཡིན་ལ། ལམ་འདིར་ནི་སྐུ་གསུང་ཐུགས་ཀྱི་དམ་ཚིག་ལས་ཤེས་པ་དེ་དང་མ་བྲལ་ན་ཐུགས་ཀྱི་དམ་ཚིག་ལས་ཉམས་པར་བཞག་པས་ན་དམ་ཚིག་ཉམས་པས་འཇིགས་པ་  
བསྐུལ་ཏེ། རྟག་ཏུ་ཏིང་ངེ་འཛིན་དེ་དང་འབྲལ་བར་མི་བྱེད་ཅིང་བྲལ་བར་སྤྱད་པས་ནི་ཡང་བག་ཡོད་པས་སྡོམ་ཞིང་འཆགས་པ་ལ་ཡང་སྦྱོར་བ་ན་རྟག་ཏུ་མི་འབྲལ་བ་སྟེ། དེ་བས་ན་ཇི་ལྟར་དེ་བཞིན་གཤེགས་པའི་ཐུགས་དངོས་པོར་འཛིན་པ་ལས་རྟག་པར་དབེན་པ་ལྟར་སྔགས་  
པའི་ཤེས་པ་ཡང་རྟག་པར་དངོས་པོར་འཛིན་པ་ལས་གྲོལ་ཞིང་སྒྱུ་མ་དང་འདྲ་བར་རང་བཞིན་གཅིག་པ་ལས་མི་ཕྱེད་པས་འདི་རྡོ་རྗེའི་ཐེག་པ་ཞེས་བྱ་ལ། ལམ་གཞན་པས་མྱུར་བ་ཡང་ཡིན་ནོ། །དེ་བས་ན་ཐེག་པ་ཆེན་པོ་འདི་ནི་དབང་པོ་རྣོན་པོའི་དབང་དུ་བྱས་པ་ཡིན་ནོ། །དེའི་ཕྱིར་  
གསུངས་པ། རྒྱལ་བའི་གཞི་རྣམས་མ་ཐོབ་ཀྱང། །ཡིད་བརྟན་པར་ནི་འགྱུར་མ་ཡིན། །ཇི་སྲིད་ས་བརྒྱད་ལ་གནས་པར། །ཐེག་པ་དམན་འཇིགས་དེ་ལ་ཡོད། །གསང་བའི་དཀྱིལ་འཁོར་ཆེན་པོ་འདིར། །རྒྱལ་བའི་སྲས་པོ་རབ་ངེས་ན། །ཡིད་ངེས་པར་ནི་གྱུར་པ་ཡིས། །ཐེག་  
  
།ཞེས་སོ། །སྤྱོད་པ་བླ་ན་མེད་པ་ནི་མི་མཐུན་པའི་སྤྱོད་པ་གསུམ་སྤངས་པ་སྟེ། དེ་ལ་ནུས་པ་ཆུང་བར་བྱེད་པའི་སྤྱོད་པ་ནི། དཀའ་ཐུབ་སྡོམ་པ་མི་ཟད་པ། །བསྟེན་པས་གྲུབ་པར་མི་འགྱུར་གྱི། །འདོད་པའི་ལོངས་སྤྱོད་ཐམས་ཅད་ལ། །བརྟེན་ནས་མྱུར་  
དུ་འགྲུབ་པར་འགྱུར། །ཞེས་གསུངས་པ་སྟེ། ལུས་འདི་ནི་ཤིན་ཏུ་གསོས་ཤིང་སྟོབས་ཡོད་པར་བྱས་ལ་ཡིད་ཤིན་ཏུ་དགའ་བར་བྱས་ཏེ། དེ་ནས་དེ་གཉིས་ཤིན་ཏུ་དྲག་པར་དགེ་བ་སྤྱད་པས་ཚར་གཅད་ཀྱིས། ལུས་ཉམ་ཆུང་བ་དང་ཡིད་མི་དགའ་བས་ནི་རྣལ་འབྱོར་ག་ལ་འགྲུབ། བློའི་  
སྟོབས་ཆུང་བ་དག་ནི་ལུས་ཤིན་ཏུ་གསོས་ཤིང་སྟོབས་ཅན་དུ་བྱས་ཀྱང་དགེ་བས་ཚར་གཅོད་པར་མི་ནུས་ཀྱི། འདོད་ཆགས་ཀྱི་མཐའ་ལ་སོགས་པར་གྱུར་དུ་དོགས་ནས་སྦྱངས་པའི་ཡོན་ཏན་ལ་སོགས་པ་བསྟེན་པར་གསུངས་སོ། །འདིར་ནི་བློའི་སྟོབས་ཡོད་པ་དག་ལ་དགོངས་པས་ལོངས་  
སྤྱོད་ཉིད་གནང་ངོ། །དགེ་བས་ཚར་གཅོད་པར་མི་ནུས་པ་ནི་སྔགས་པ་ཉིད་ཀྱང་མ་ཡིན་ནོ། །ལོངས་སྤྱོད་ཀྱང་མ་གནང་བ་ཉིད་ཡིན་ནོ། །གཡེང་བར་བྱེད་པའི་སྤྱོད་པ་ནི། །གལ་ཏེ་བྱང་ཆུབ་མཆོག་འདོད་ན། །གླེགས་བམ་བཀླག་པར་མི་བྱ་ཞིང། །མཆོད་རྟེན་བསྐོར་བ་མི་བྱའོ། །བྱས་ན་  
བྱང་ཆུབ་རྙེད་པར་དཀའ། །ཞེས་བྱ་བ་ལ་སོགས་པ་གསུངས་ཏེ། འདོད་པའི་འབྲས་བུ་བྱང་ཆུབ་སྒྲུབ་པ་ལ་རྒྱུའི་གཙོ་བོ་ནི། སེམས་ཡིན་པས་དང་པོར་ནི། སེམས་ཚར་གཅད་ཅིང་བྱ་བ་གཞན་གཙོར་མི་བྱའོ། །སེམས་ལ་དབང་མ་ཐོབ་པ་དག་ནི་གླེགས་བམ་བཀླག་པ་ལ་  
སོགས་པ་ལུས་དང་ངག་གི་བྱ་བ་སྤྱོད་པ་ན་སེམས་གཡེང་བར་འགྱུར་བས་བྱ་བ་ཐམས་ཅད་བཏང་སྟེ། ཅི་བདེར་གནས་པས་སེམས་ལེགས་པར་བལྟ་སྟེ། སེམས་ཀྱི་དམིགས་པ་ཐོབ་ནས་ཉོན་མོངས་པ་རགས་པ་གཅོད་པའི་དབང་ཐོབ་པ་ན་བྱ་བ་ཕྱི་རོལ་པ་སྤྱད་པའམ། ཡང་ན་སེམས་  
སྟོང་པ་ཉིད་འབའ་ཞིག་བསྒོམ་པས་ཆོག་གི་ལུས་དང་ངག་གི་བྱ་བ་ནི་དགོས་ཏེ། རྣམ་པར་སྣང་མཛད་མངོན་པར་བྱང་ཆུབ་པ་ལས། མཚན་མར་བཅས་པས་མཚན་བཅས་ཀྱི། །དངོས་གྲུབ་རྒྱལ་བ་དམ་པ་བཞེད། །མཚན་མ་མེད་ལ་གནས་པ་ནི། །མཚན་མར་བཅས་པའང་  
  
༄༅། །གྲུབ་ཏུ་རུང། །དེ་བས་རྣམ་པ་ཐམས་ཅད་དུ། །མཚན་མ་མེད་ལ་གནས་པར་བྱ། །ཞེས་གསུངས་སོ། །སློབ་དཔོན་ཡེ་ཤེས་སྙིང་པོས་ཀྱང་བདེན་པ་གཉིས་རྣམ་པར་འབྱེད་པའི་འགྲེལ་པ་ལས། ཆོས་ཀྱི་དབྱིངས་རྟོགས་ན་འཇིག་རྟེན་དང་འཇིག་  
རྟེན་ལས་འདས་པའི་ཆོས་ཐམས་ཅད་བོས་པ་བཞིན་དུ་འདུ་སྟེ། ཟད་པ་ཤེས་པ་ཟག་བཅས་ཀྱང། །ཞེས་པའི་ལུང་དང་ལྡན་པར་བཤད་དོ། །དེ་བས་ན། བདག་གི་ཉོན་མོངས་པ་སྤང་བ་དང། གཞན་གྱི་དོན་རྩོལ་བ་དང་བཅས་པ་འབྱུང་བར་བྱ་བ་ལ་ནི་སྟོང་པ་ཉིད་འབའ་  
ཞིག་བསྒོམ་པའམ། དང་པོར་སེམས་འབའ་ཞིག་དབང་དུ་བྱས་ལ་དེའི་རྗེས་ལ་བྱ་བ་གཞན་སྤྱད་པ་འདི་ནི་ཐབས་ཀྱི་མཆོག་གོ། །འདི་ནི་ཀྲྀ་ཡ་དང། ཡོ་ག་དང། ཨུ་པ་ཡོ་ག་དག་ལ་མེད་པས། རྣལ་འབྱོར་ཆེན་པོའི་ཚུལ་སྤྱོད་པ་རྣམ་པ་གསུམ་ལས་སྤྲོས་པ་མེད་པའི་  
སྤྱོད་པའམ། ཤིན་ཏུ་སྤྲོས་པ་མེད་པའི་སྤྱོད་པ་དང་མཐུན་པའོ། །དངོས་པོར་འཛིན་པའི་སྤྱོད་པ་ནི། །ཤ་ལྔ་དང་ནི་བདུད་རྩི་ལྔ། །རྣམ་རྟོག་སྤང་ཕྱིར་ཅི་རིགས་བསྟེན། །ཞེས་བརྗོད་པ་སྟེ། འདི་ནི་གཙང་བའོ། །འདི་ནི་མི་གཙང་བའོ་ཞེས་རྟོག་པ་ཉིད་འཆིང་བ་ཡིན་པའི་ཕྱིར་  
སྡིག་པ་མེད་པའི་ཤ་ཤིན་ཏུ་སྨད་པ་མི་དང་རྟ་དང། བ་ལང་དང། ཁྱི་དང། གླང་པོ་ཆེ་དག་དང། ཐབས་ཀྱིས་ཟིན་པར་སྤྱོད་པ་དག་གིས་འཆི་བ་ཟློག་པའི་བདུད་རྩི་ཁུ་བ་དང། ཁྲག་དང། བཤང་བ་དང། གཅི་བ་དང། མིའི་ཤ་དག་ཅི་རིགས་པའི་ཚུལ་གྱིས་སྟོང་པར་བསམ་ཞིང་  
ཡང་དེ་དག་ཉིད་ལྷའི་བདུད་རྩི་ལྟར་བསམས་ནས། ཆགས་པ་མེད་པར་སྤྱད་ན་རིམ་གྱིས་མི་གཙང་བ་དང། གཙང་བའི་རྣམ་པར་རྟོག་པ་མི་འབྱུང་ལ། དེའི་ཚེ་ཆོས་ཐམས་ཅད་ལ་ཐ་དད་པའི་རྟོག་པ་འབྱུང་བ་བརྫུན་ཡིན་པར་ངེས་པའི་ཤེས་པ་འབྱུང་བ་དང། མི་མ་ཡིན་པ་ཁ་ཅིག་དེ་  
ཉིད་ཀྱིས་དེ་ལ་ཡོངས་སུ་དགའ་བ་འབྱུང་ཞིང་ཆོས་བཞིན་དུ་སྐྱོབ་པ་དང་དེའི་གདམས་ངག་འཛིན་པར་འགྱུར་བ་ཡོད་དོ། །ཤ་ལྔ་བདུད་རྩི་ལྔ་ནི་མཚོན་པ་སྟེ། ཡུལ་གང་ན་ཤ་ལ་སོགས་པ་མི་གཙང་བར་འཛིན་པ་དེ་དག་དེ་ཉིད་ལ་མ་ཆགས་པར་སྤྱོད་དོ། །མཉམ་པའི་ཤེས་པ་མཐོང་བ་ན་བདག་གི་  
  
།འདི་ནི་སྤྱོད་པས་མྱུར་བའོ། །དེ་ལྟར་ཐབས་མཁས་པ་བཅུ་གཅིག་པོ་འདི་དག་གིས་འཕགས་པ་ན་འདི་ཐབས་ཀྱི་ཐག་པ་ཞེས་བྱའོ། །ཐེག་པ་ཆེན་པོའི་ཡང་ཆེན་པོ་ཞེས་བྱའོ། །ཐབས་མྱུར་བ་དང། སླ་བ་དང། མང་བ་དང། མཁས་པ་ཞེས་བྱའོ། །གང་  
ཡག༑ དོན་གཅིག་ཉིད་ནའང་མ་རྨོངས་དང། །ཐབས་མང་དཀའ་བ་མེད་ཕྱིར་དང། །དབང་པོ་རྣོན་པོའི་དབང་བྱས་པས། །སྔགས་ཀྱི་བསྟན་བཅོས་ཁྱད་པར་འཕགས། །ཞེས་བཤད་པ་དང། དམིགས་པ་རྣམ་པར་དག་པ་དང། །གྲོགས་ཀྱི་མཐུ་དང་སྤྱོད་པ་ཡིས། །བློ་ལྡན་རྣམས་  
ཀྱི་ཐེག་པ་ནི། །ཆེན་པོའི་ཆེན་པོ་ཉིད་དུ་བསྒྲགས། །ཞེས་པ་ལ་སོགས་པས་ཐེག་པ་འདིའི་ཆེ་བ་ཉིད་བརྗོད་པ་ཡང་ཚུལ་སྔ་མ་དག་ཉིད་དུ་འདུས་པར་བལྟའོ། །མདོར་བསྡུས་པ་འདི་བརྗོད་དེ། གསང་སྔགས་ནི་གཉིས་ཏེ། ངོ་བོ་ཉིད་ཀྱི་གསང་སྔགས་ཐབས་དང་ཤེས་རབ་གཉིས་སུ་  
མེད་པ་དང། བཏགས་པའི་གསང་སྔགས་ལྷ་དང་སྔགས་དང་ཕྱག་རྒྱ་དང་ཕྲིན་ལས་དང་ཏིང་ངེ་འཛིན་གྱི་ཚོགས་དང་མཆོད་པ་དང། བསྟོད་པ་ལ་སོགས་པའོ། །དེའི་དབང་གིས་གདུལ་བྱ་ཡང་གཉིས་ཏེ། མཆོག་དང་མཆོག་མ་ཡིན་པའོ། །མཆོག་གིས་ནི་སྔར་བཤད་པའི་ཐབས་  
བཅུ་གཅིག་པོ་མ་ལུས་པ་བསྒྲུབ་པོ། །མཆོག་མ་ཡིན་པས་ན་རེ་ཞིག་རྣམ་པར་བྱང་བའི་སྒོ་ཁྱད་པར་ཅན་ལ་ཞུགས་པ་ཙམ་ལས་ཐབས་དེ་དག་བསྒྲུབ་པར་ནུས་པ་མ་ཡིན་ནོ། །འོན་ཀྱང་དེ་ལ་ཡང་བརྙས་པར་མི་བྱ་སྟེ། ཇི་ལྟར་གསུངས་པ། དཔེར་ན་མར་གྱིས་གང་བའི་སྣོད། །མེ་ཡི་དབུས་  
སུ་བཞག་གྱུར་ན། །མར་སར་སྟེང་དུ་ཞུ་འགྱུར་ཞིང། །སྣོད་ཀྱི་དྲི་མ་འཇིག་པར་འགྱུར། །དེ་བཞིན་ཤྲཱི་ཧེ་རུ་ཀ་ཡི། །མཚན་གྱིས་སྡིག་པ་འཇིག་པར་འགྱུར། །ཞེས་དཔལ་བདེ་མཆོག་ཕྱི་མའི་ཕྱི་མ་ལས་སོ། །འདི་ནི་སྐུར་པ་སྤང་བའོ། །འབྲས་བུ་ཡང་དག་པར་འགྲུབ་པ་དང། ལས་ལ་ནི་  
ཁྱད་པར་མེད་དེ། ཇི་སྲིད་ནམ་མཁའ་ཁྱབ་བར་སངས་རྒྱས་ཐམས་ཅད་ཀྱི་ཡེ་ཤེས་ཀྱིས་ཁྱབ་ལ། ཇི་སྲིད་ཡེ་ཤེས་ཀྱིས་ཁྱབ་པ་དེ་སྲིད་སྐུས་ཁྱབ་པའི་ཕྱིར་དང། དང་པོ་སེམས་ཅན་མ་ལུས་པ་དང། ཞིང་མ་ལུས་པ་སྦྱང་པའི་ཕྱིར་ཞུགས་པ་དང། སྤངས་པ་དང། ཡེ་ཤེས་ལ་ཁྱད་མེད་པ་དང་  
  
༄༅། །སློབ་པའི་གནས་སྐབས་ན་ཡང་ས་དང་པོ་མན་ཆད། བགྲོད་པ་ཐ་དད་པ་སྲིད་ཀྱང། ས་དང་པོ་ཆོས་ཀྱི་དབྱིངས་མཐོང་ནས། ལམ་མ་ལུས་པ་རང་བཞིན་གྱིས་ངེས་པར་ཤེས་པའི་ཕྱིར་རོ། །འདི་ནི་སྒྲོ་འདོགས་པ་སྤང་བའོ། །དེ་ལྟར་གཞུང་འདི་བཀོད་པས་བདག་སྤྲོས་དང་བྲལ་  
བའི་གནས་ཐོབ་ཤོག་འགྲོ་བའང་མཐའ་གཉིས་བྲལ་བ་ཡི། །ལམ་དུ་མྱུར་དུ་འཇུག་པར་ཤོག་རྡོ་རྗེ་ཐེག་པའི་མཐའ་གཉིས་སེལ་བ་ཞེས་བྱ་བ་སློབ་དཔོན་ཛྙཱ་ན་ཤྲིས་བཀོད་པ་རྫོགས་སོ།།  
  
  
