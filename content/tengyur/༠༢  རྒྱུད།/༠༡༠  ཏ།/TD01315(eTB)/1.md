  
།རྒྱ་གར་སྐད་དུ། ཧེ་བཛྲོ་དྦྷ་བ་ཀུ་རུ་ཀུལླེ་སཱ་དྷ་ནཾ། བོད་སྐད་དུ། དགྱེས་  
པའི་རྡོ་རྗེ་ལས་བྱུང་བའི་ཀུ་རུ་ཀུལླེའི་སྒྲུབ་ཐབས། ལྷ་མོ་ཀུ་རུ་ཀུལླེ་ལ་ཕྱག་འཚལ་ལོ། །སྔགས་པས་དང་པོར་རེ་ཞིག་རང་གི་སྙིང་གར་ཟླ་བའི་དཀྱིལ་འཁོར་གྱི་སྟེང་དུ་ཡི་གེ་ཧྲཱི་དམར་པོར་བསམས་ཏེ། དེའི་འོད་ཀྱིས་ལྷ་མོས་ཐོག་དྲངས་པའི་སངས་རྒྱས་དང་བྱང་ཆུབ་སེམས་  
  
དེ་དག་ལ་ཡིད་ལས་བྱུང་བའམ་དངོས་སུ་འབྱོར་པའི་མཆོད་པས་ཅི་རིགས་སུ་མཆོད་ནས་སྐྱབས་སུ་འགྲོ་བ་ལ་སོགས་པའི་སྒོ་ནས་ཡན་ལག་བདུན་པ་བྱའོ། །དེའི་རྗེས་ལ་ཚད་མེད་པ་བཞི་སེམས་ཅན་ཐམས་ཅད་ལ་གཡོག་པར་  
བྱ་སྟེ། དེ་ནས་སྭ་བྷཱ་བའི་སྔགས་ཀྱིས་སྣོད་བཅུད་ཐམས་ཅད་སྟོང་པ་ཉིད་དུ་རྒྱས་བཏབ་སྟེ། དེའི་རྗེས་སུ་སྟོང་པ་ཉིད་ཀྱི་ངང་ལས་ཡི་གེ་རཾ་ལས་ཉི་མའི་དཀྱིལ་འཁོར་བསམས་པའི་སྟེང་དུ་ཧཱུཾ་སྔོན་པོ་བསྒོམ་པར་བྱའོ། །དེ་ཡོངས་སུ་གྱུར་པ་ལས་སྣ་ཚོགས་རྡོ་རྗེ། དེ་ཡོངས་སུ་  
གྱུར་པ་ལས་སྟེང་དང་འོག་དང་ཕྱོགས་དང་ཕྱོགས་མཚམས་ཐམས་ཅད་རྡོ་རྗེའི་ས་གཞི་དང་རྡོ་རྗེའི་ར་བ་དང་རྡོ་རྗེའི་གུར་གྱིས་བཅིང་སྟེ། དེ་ནས་སྔགས་འདི་བརྗོད་པར་བྱའོ། །ཨོཾ་རཀྵ་རཀྵ་ཧཱུཾ་ཧཱུཾ་ཕཊ་ཕཊ་སཱ་ཧཱ། དེ་ནས་རང་གི་སྙིང་གར་པདྨ་དམར་པོའི་སྟེང་དུ་ཟླ་བའི་དཀྱིལ་འཁོར་  
བསམ། དེའི་སྟེང་དུ་ས་བོན་གྱི་ཡི་གེ་ཧྲཱི་དམར་པོ་བསྒོམ། ཧྲཱི་ཡོངས་སུ་གྱུར་པ་ལས་ཨུཏྤལ་དམར་པོ་བལྟ་ཞིང། དེའི་སྟེང་དུ་ཟླ་བ་ཁ་དོག་དམར་པོའི་དཀྱིལ་འཁོར་རྒྱས་པར་བསྒོམ། དེ་ཡོངས་སུ་གྱུར་པ་ལས་བདག་ཉིད་ལྷ་མོ་ཀུ་རུ་ཀུལླེ་སྐུ་མདོག་དམར་མོར་བསྐྱེད་པར་  
བྱའོ། །དེ་ཡང་ཞལ་གཅིག་ཕྱག་བཞི་ཕྱག་རྒྱ་ལྔ་དང་ལྡན་མ་སྟག་གི་པགས་པའི་སྨད་གཡོགས་ཅན། སྐྱིལ་ཀྲུང་ཕྱེད་པའི་བཞུགས་སྟངས་ཀྱིས་གནས་པ། དབུ་སྐྲ་སེར་པོ་གྱེན་དུ་བརྫེས་པ། སངས་རྒྱས་འོད་དཔག་མེད་ཀྱིས་དབུ་བརྒྱན་པ་ཅན། གཞུ་དང་མདའ་ཨུཏྤལའི་ཞགས་པ་  
དང་ལྕགས་ཀྱུའི་ཕྱག་མཚན་བསྣམས་པའོ། །དེ་ལྟར་བསྒོམས་པའི་རྣལ་འབྱོར་པས་སྔགས་ཀྱི་བཟླས་པ་བྱ་སྟེ། ཨོཾ་ཀུ་རུ་ཀུལླེ་ཧྲཱི་སཱ་ཧཱ། ཞེས་མི་གྲག་པའི་ཚུལ་དུ་བཟླས་པར་བྱའོ། །ཟླ་བ་ཕྱེད་ཀྱིས་རྒྱལ་པོ་འདུ། །ཁྲི་ཡིས་ཕལ་པ་དབང་དུ་བྱེད། །བྱེ་བས་ཕྱུགས་དང་གནོད་སྦྱིན་སོགས། །ལྷ་མིན་  
འབུམ་ཕྲག་བདུན་གྱིས་སོ། །དཔལ་དགྱེས་པའི་རྡོ་རྗེ་ལ་བརྟེན་པའི་ལྷོ་མ་ཀུ་རུ་ཀུལླེའི་སྒྲུབ་ཐབས། སློབ་དཔོན་ཆེན་པོ་ལྷན་སྐྱེས་སྒེག་པས་མཛད་པ་རྫོགས་སོ།། །།དཱ་ན་ཤཱི་ལ་ཉིད་ཀྱིས་བསྒྱུར།།  
  
  
