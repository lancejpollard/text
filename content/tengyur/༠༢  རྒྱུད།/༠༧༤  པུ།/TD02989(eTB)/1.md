  
༄༅། །དཔལ་  
རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །སྨྱོ་བྱེད་ཀྱི་གདོན་ལས་ཐར་བར་འདོད་པས། དུས་དང་མཚན་ཉིད་སྔར་བཞིན་ཤེས་པར་བྱས་ནས། དཔའ་བོ་གཟུགས་བཟང་ཞིང་མཛེས་པ་དང། རབ་ཏུ་དགའ་ཞིང་བདེ་བ་དང། གླུ་དང་རྩེད་མོ་དང་གཏམ་ལ་དགའ་བ་ལ་འཇུག་གོ། །ཞུགས་  
པའི་མཚན་མ་ནི་གླུ་དང། གར་དང། ངུ་ཞིང་དགོད། སྨྲ་སྙིང་མི་འདོད་ལ་དུ་ཞིང་གཉིད་མི་ཕེབས་སོ། །ཟས་ལ་དགའ་བ་ནི་རླུང་མཁྲིས་སྐྱེད་པ་ཡིན། དྲག་ཏུ་སྨྲ་དང་མང་དུ་སྨྲ་བ་ནི་བད་ཀན་སྐྱེད་པ་ཡིན་ནོ། །དེ་ཉིད་གསོ་བའི་མན་ངག་ནི་སྔོན་དུ་གཏོར་མ་སྦྱིན་པར་བྱ་སྟེ། སྤོས་དང། མེ་  
ཏོག་གི་ཕྲེང་བ་དང། འབྲས་ཆན་དྲི་ཞིམ་པ་དང། འབྲས་ཐུག་འབྲུ་ཆང་དང་བཅས་པའི་གཏོར་མ་ལམ་གྱི་བཞི་མདོར་སྦྱིན་པར་བྱའོ། །དེ་ནས་བ་ལང་གི་ཀོ་བ་བསྲེགས་པའི་ཕྱེ་མ་ཕུལ་བཞི། ཨ་རུ་ར་སྲང་སུམ་ཅུ། སྒོག་སྐྱ་བརྒྱ། ཚ་བ་གསུམ་སྲང་དྲུག་ཅུ། དེ་དག་ཤིན་ཏུ་ཞིབ་མོར་  
བྱས་ཏེ། མར་རྙིང་པ་ལོ་གསུམ་ལོན་པ་ཕུལ་བཞི་དང། བ་དམར་མོའི་འོ་མ་ཕུལ་བཞི་དང། སྦྲང་རྩི་ཕུལ་བཞི་རྣམས། མེ་ཆུང་བས་བཙོས་ལ་ནད་པ་ཁྲུས་ལ་སོགས་པ་བྱས་ལ། སྔ་མའི་སྔགས་དང་འདྲ་བར་བྱས་པས་སྨྱོ་བྱེད་ཀྱི་གདོན་ལས་ཐར་བར་ངེས་སོ། །སློབ་དཔོན་ཡེ་ཤེས་  
རྡོ་རྗེས་མཛད་པ་རྫོགས་སོ།།  
  
