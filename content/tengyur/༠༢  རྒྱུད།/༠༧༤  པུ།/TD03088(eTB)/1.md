  
༄༅། །དུས་མ་ཡིན་པར་འཆི་བ་དང་ཕ་རོལ་གྱི་དམག་བཟློག་པ་ནི་བདག་ཉིད་ལྷའི་རྣལ་འབྱོར་དུ་བྱས་ཏེ་  
ཕྱག་རྒྱའི་ཚོགས་དང་བཅས་པར་བསྒོམས་ནས། མདུན་དུ་འཆི་བདག་གནས་པར་བསྒོམས་ཏེ། ཕྱག་རྒྱའི་ཚོགས་ཀྱིས་དེ་ལ་བསྣུན་པའི་སྦྱོར་བ་བྱ་སྟེ། ཚུར་འདུས་བས་བདག་ཡེ་ཤེས་ཀྱི་བདུད་རྩིས་ལུས་ལ་ཕན་གདགས་པར་བསམས་ཏེ། ཐམས་ཅད་འཇོམས་པ་བཟླས་པར་བྱའོ།།  
ངག་བཟློག་པ་ནི་གྲོག་མཁར་གྱི་ས་དང། བ་ལང་གི་གཅི་བ་ལ་བསྒྲུབ་བྱའི་མིང་གཟུགས་བྱས་ལ། དེའི་སྙིང་གར་སྔར་གྱི་འཁྲུལ་འཁོར་བྲིས་པའི་མཐར། ཆེ་གེ་མོ་མཱ་ར་ཡ་བནྡྷ་ཡ་ནན་བྱ་བ་བཅུག་སྟེ་བཀོད་ནས་བཅུག་ནས། གཟུགས་ཀྱི་ཁར་ཐམས་ཅད་འཇོམས་པའི་  
སྔགས་བཟླས་པའི་ཡུངས་ཀར་དང་ཕུར་བུས་བཏབ་སྟེ། དེ་ནས་མཆོད་རྟེན་རྙིང་པའམ། ལྷ་ཁང་གི་ཐེམ་པའམ། ལམ་རྒྱ་གྲམ་མམ་སྒྲུབ་བྱའི་ཡུལ་གྱི་ཕྱོགས་སུ་ཚ་ཚའི་འོག་ཏུའམ། ཡང་ན་རང་གི་མལ་འོག་ཏུ་དོང་གྲུ་གསུམ་པ་བྱས་པའམ། འོག་ཏུ་བཞག་ནས་བྱེ་  
མས་བཀང་སྟེ། གཡམ་པ་ལ་རྡོ་རྗེ་རྒྱ་གྲམ་བྲིས་ལ་མནན་པའི་སྦྱོར་བ་བྱའོ། །དེ་ནས་ཚངས་པ་དང་བརྒྱ་བྱིན་དང་ལེགས་ལྡན་དྲག་པོ་ལ་གཏོར་མ་བྱིན་ལ། འཆི་བདག་གཞོམ་པའམ། ཆེ་གེ་མོའི་ངག་བཅིངས་ཤིང་ཆེ་གེ་མོའི་སྲུང་མ་བདག་གི་དབང་དུ་གྱིས་ཤིག་ཅེས་བསྒོ་བར་  
བྱའོ། །རང་སྲུང་བ་ཡང་ཐུན་མོང་དུ་ལྷའི་ང་རྒྱལ་གྱིས་བཟླས་སྒོམ་རྟག་ཏུ་བྱ་བ་དང། ལུས་ལ་སྔར་བཤད་པའི་མཚན་ཉིད་ཅན་གདགས་སོ། །བཟློག་པའི་ཐབས་རྫོགས་སོ།།  
  
