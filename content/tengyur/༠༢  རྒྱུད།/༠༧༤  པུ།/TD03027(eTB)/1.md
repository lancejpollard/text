  
༄༅། །དཔལ་རྡོ་རྗེ་  
རྣམ་པར་འཇོམས་པ་ལ་ཕྱག་འཚལ་ལོ། །མཛའ་བོ་བདག་ལ་སྡང་ན་མ་རུངས་པར་བྱེད་པའི་ལས་ནི་དུར་ཁྲོད་ཀྱི་རས་ལ་འཁོར་ལོ་རྩིབས་བརྒྱད་པ་བྲིས་ལ། ལྟེ་བར་ཆེ་གེ་མོ་མཱ་ར་ཡ་ཛཞེས་པ་བྲི། མུ་ཁྱུད་ལ་ཀཱ་ལི། རྩིབས་ལ་ཁྲོ་བོ་ལྔའི་སྔགས་བྲིས་ལ་ཆོ་ག་རྫོགས་པར་བྱས་ནས་དུར་  
ཁྲོད་དུ་མནན་ན་མཛའ་བོ་སྡང་བ་མ་རུངས་བར་འགྱུར་རོ། །སྡུ་གུ་བདག་ལ་སྡང་བ་དབང་དུ་བསྡུ་བར་འདོད་ན། སྙིང་པོ་བསྡུས་པ་ལ་སྟོང་ཕྲག་ལྔ་བཟླས་ལ་དཔྲལ་བར་ཙནྡན་གྱིས་ལྕགས་ཀྱུ་བྲི། ལག་མཐིལ་དུ་གི་ཝང་གིས་འཁོར་ལོ་རྩིབས་བཞི་པ་རེ་བྲིས་ལ། ཆེ་གེ་མོའི་ནོར་དང་བཅས་  
བ་དབང་དུ་གྱུར་ཅིག་སཱ་ཧཱ་ཞེས་བརྗོད་པས་དབང་དུ་འགྱུར་རོ། །སྐྱེ་བོ་གང་སྡང་བ་དུར་ཁྲོད་དུ་གསང་པའི་སྦྱོར་བ་ལན་བདུན་བྱས་ན་འཆི་བར་ངེས་སོ། །སྡང་བ་གསུམ་གྱི་ལས་ཐོར་བུ་སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།།  
  
