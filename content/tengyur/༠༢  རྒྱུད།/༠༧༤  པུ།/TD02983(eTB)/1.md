  
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཚངས་པའི་གདོན་ལས་ཐར་བར་འདོད་  
པས༑ སྔོན་དུ་འཇུག་དུས་དང་མཚན་ཉིད་བསྟན་ཏེ། ཁ་ཏོན་དང་དཀའ་ཐུབ་ལ་དགའ་བ་དང། ཚངས་པར་སྤྱོད་པའི་མི་ལ་ཡར་ངོའི་ཚེས་བརྒྱད་དང་ཉ་ལ་ཚངས་པའི་གདོན་གྱིས་འཛིན་ཏེ། ཡང་ན་བྲམ་ཟེ་དང་ཚངས་སྤྱོད་ཉམས་པ་ལ་འཇུག་ཞུགས་པའི་མཚན་མ་ནི་གཤེ་བ་དང། ཁ་  
རྒོད་པ་དང་གར་བྱེད་པ་དང། ཅིས་ཀྱང་མི་སྐྲག་སྨྲ་བར་མི་བྱེད། རང་གི་ལུས་ལ་རྡོ་ལ་སོགས་པས་རྡེག་པ་དང། རིག་བྱེད་བསྟན་བཅོས་སྨྲ་བར་བྱེད་པ་སྔགས་འཆང་བ་ལ་ལན་ལྡོན་པར་བྱེད་པའོ། །དེ་ནས་གདོན་ལས་ཐར་པའི་ཐབས་ནི་གཏོར་མ་སྦྱིན་ཏེ། ནས་བྲེ་གསུམ་བཙོས་པའི་ཆང་དང་  
ཁུར་པ་དང། མེ་ཏོག་ཕྲེང་བ་དམར་པོ་དང། ཤིང་ཐོག་སྣ་ཚོགས་པ་དང། ཏིལ་ནག་པོ་དང་བཅས་པའི་གཏོར་མ་རི་རྩེ་ལ་བྱིན་ལ། དེ་ནས་ནད་པ་དེ་གོས་སྔོན་པོ་གྱོན་ལ་ལྷོ་ཕྱོགས་སུ་ཁྲུས་བྱས་ལ་ཤིང་ཀ་ར་བའི་རའི་རྩ་བ་མེ་ཏོག་ཤུན་ལྤགས་སུ་བཅས་པ་ཤིང་པ་ཏ་ལ་དང། གསོ་མ་  
  
བིལ་བའི་རྩ་བ་དང། སྒྲོན་ཤིང་དང། ཤིང་རྩ་པི་པི་ལིང་དང༑ ན་ལེ་ཤམ་དང། རྩ་བ་ལྔ་དང། སྒོག་སྐྱ་རྣམས་དང། མར་ཕུལ་བདུན་དང། བའི་གཅིན་སྲང་ཉི་ཤུ་སེང་ལྡིང་ཤུན་ལྤགས་བཤུས་པ་སྲང་ཉི་ཤུ་རྩ་བཞི་བཙོས་ནས་སྔ་མ་ལྟར་བྱིན་ན་ཚངས་པའི་གདོན་ཐམས་ཅད་  
ལས་ཐར་བར་ངེས་སོ། །སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།།  
  
  
