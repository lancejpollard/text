  
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་  
འཚལ་ལོ། །གདོན་ཐམས་ཅད་ལས་ཐར་བར་འདོད་པའི་སྒྲུབ་པ་པོས་གདོན་གང་གིས་ཟིན་པའི་མཚན་མ་རྣམས་ཤེས་པར་བྱ་སྟེ། ལྷའི་གདོན་གྱིས་འགྲོ་བ་མི་རིགས་བཞི་ཀ་ལ་འཇུག་སྟེ། ལྷག་པར་གཙང་སྦྲ་བྱ་བའམ་ཚུལ་ཁྲིམས་དང་ལྡན་པའི་མི་ལ་འཇུག་སྟེ། སྙིང་མི་དགའ་ཞིང་  
  
དྲི་ཞིམ། གདོང་པདྨ་ལྟར་གྱུར་པ་ནི་ལྷའི་གདོན་གྱིས་ཟིན་པའོ། །དེ་ལས་ཐར་བར་འདོད་པ་མེ་ཏོག་ཕྲེང་བ་དཀར་པོ་ལ་སོགས་པ་དང། གཏོར་མ་དཀར་པོ་བྱིན་ཏེ། ལམ་གྱི་བཞི་མདོ་འམ་ལྷའི་གནས་སུ་  
སྦྱིན་ནོ། །དེ་ནས་ཤིང་ཀ་ར་བའི་རའི་མེ་ཏོག་དང་རྩ་བ་དང་འབྲས་བུ་དང། ཤུན་ལྤགས་དང་བཅས་པ་དང། ཤུ་དག་དཀར་པོ་ཡུངས་ཀར་རྣམས་ཞིབ་པར་བཏགས་ཏེ། མེ་ཆུང་བས་མར་ཕུལ་བཞིའི་ནང་དུ་བཙོས་ལ་དེ་ལ་དམིགས་ནས། བསྐུ་བ་དང་སྣར་བླུགས་པ་དང། ལྟོར་གཏང་བ་སྟེ་  
སྙིང་པོ་རྒྱས་བསྡུས་གང་མོས་པ་བཟླས་ལ་ཁྲུས་བྱས་ཏེ་ནད་པ་ལ་བླུད་ན་ལྷའི་གདོན་ལས་ཐར་བར་ངེས་སོ། །སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།།  
  
  
