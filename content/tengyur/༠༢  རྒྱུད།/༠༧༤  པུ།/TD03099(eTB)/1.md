  
༄༅། །རྣལ་འབྱོར་པ་ཞི་བའི་སྦྱིན་སྲེག་བྱེད་པར་འདོད་པས། དང་པོར་ས་གཞི་ཤིན་ཏུ་ཁ་དོག་  
དཀར་བདག་བ་ལ་ཐབ་ཁུང་ཟླུམ་པོ་རྒྱར་ཁྲུ་གང་ཟབས་སུ་ཁྲུ་ཕྱེད་པ། ཁ་ཁྱེར་སོར་བཞི་པ་དང་ལྡན་པར་བྱ་སྟེ། དེ་ལ་དྲི་དཀར་པོས་བྱུག་པ་དང། མེ་ཏོག་དཀར་པོ་གཏོར་བར་བྱའོ། །དེ་ཡང་དབུས་སུ་པདྨའི་སྟེང་དུ་རྡོ་རྗེས་མཚན་པ་བྲིས་ཏེ། ཁ་ཁྱེར་ཡང་རྡོ་རྗེས་བསྐོར་བར་བྱའོ།།  
དེ་ནས་ཐབ་ཁུང་དུ་བུད་ཤིང་བརྩིག་པ་དང། མཆོད་པ་དང་གཏོར་མ་བཤམས་ཏེ། ཞི་བའི་རྫས་ཏིལ་དང། མར་དང། ཀུ་ཤ་དང། དའུར་བ་དང། ནས་དང། གྲོ་དང། དཀར་གསུམ་མངར་གསུམ་ལ་སོགས་པ་བསགས་ཏེ། རང་ཉིད་ཁྲུས་བྱས་ཏེ། གོས་གཙང་མ་བགོས་ནས་  
སྟན་བདེ་བ་ལ་པདྨའི་འདུག་སྟངས་སམ། རྡོ་རྗེའི་སྐྱིལ་མོ་ཀྲུང་གིས་ཁ་ཤར་དུ་བལྟས་ཏེ་གནས་པར་བྱའོ། །དེ་ནས་རང་ཉིད་སྒྲུབ་ཐབས་ལས་འབྱུང་བ་ལྟར་ལྷའི་རྣལ་འབྱོར་བྱས་ཏེ། དེ་ནས་མ་ཧཱ་ཤཱུ་ནྱ་ཛ་ཏཱ་ཛྙཱ་ནས། ཐབ་དང་རྫས་རྣམས་སྟོང་པར་བྱས་ཏེ། རཾ་ལས་ཐབ་ཁུང་  
འབར་བའི་གཞལ་ཡས་ཁང་དུ་བསམས་ཏེ། དེའི་དབུས་སུ་སེང་གེ་ཉི་མ་པདྨའི་སྟེང་དུ། སྔར་བཞིན་དུ་ཆོ་གའི་ཡན་ལག་གསུམ་གྱིས་གདུགས་དཀར་མོ་ཅན་འཁོར་དང་བཅས་པ་བསྐྱེད་བར་བྱའོ། །དེ་ནས་མཆོད་པ་བསང་ཞིང་བྱིན་གྱིས་བརླབས་ནས་མདུན་དུ་ཡེ་ཤེས་ཀྱི་འཁོར་  
  
༄༅། །ལོ་སྤྱན་དྲངས་ཏེ། མཆོད་པ་དང་བསྟོད་པ་བྱས་ལ། སྲེག་རྫས་རྣམས་གདུགས་དཀར་མོའི་སྙིང་པོས་བསྲེག་པར་བྱའོ། །རྫས་དེ་རྣམས་རེ་རེ་ཡང་བདུན་ནམ་ཉི་ཤུ་རྩ་གཅིག་ཏུ་འཁོར་དང་བཅས་པ་རྣམས་ལ་འབུལ་ལོ། །མཐར་ཡང་མཆོད་པས་མཉེས་ཤིང་  
ཚིམ་པར་བྱས་ནས་བཟོད་པར་གསོལ་ཏེ་དགེ་རྩར་བསྔོས་ནས་ཡེ་ཤེས་ཀྱི་ལྷ་གཤེགས་སུ་གསོལ་ལ། དམ་ཚིག་པ་རང་ལ་བསྡུའོ། །དེ་ལྟ་བུའི་ཞི་བའི་ཆོ་ག་ཡང་ནད་དང་གདོན་ལ་སོགས་པ་ཞི་བར་གྱུར་པ་དེ་སྲིད་ཀྱི་བར་དུ་བདུན་ནམ་ཉི་ཤུ་རྩ་གཅིག་གི་བར་དུ་བྱའོ། །ཞི་བའི་སྦྱིན་  
སྲེག་སློབ་དཔོན་ཙནྡྲ་གོ་མིའི་གླིང་པས་མཛད་པ་རྫོགས་སོ།།  
  
  
