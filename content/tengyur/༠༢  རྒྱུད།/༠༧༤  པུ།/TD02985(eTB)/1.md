  
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཤ་ཟའི་གདོན་ལས་ཐར་བར་འདོད་པས། སྔོན་དུ་མཚན་མ་བརྟགས་ཏེ། ཤ་སྐམ་ཞིང་ང་རྒྱལ་ཆེ། ཕྲ་མ་ལ་དགའ། མཛའ་ངོ་ཆེ། ནོར་འཕྲོག་པ་དང་ལུས་ཤེད་ཆུང་བའི་མི་ལ། ཡར་ངོའི་ཚེས་གཉིས་  
  
༄༅། །དང་གསུམ་དང་བརྒྱད་དང་བཅུ་གཅིག་ལ་འཇུག་སྟེ། ཞུགས་པའི་རྟགས་ནི་ཤ་མདོག་སྔོ་བས་རྩུབ་པ་དང། དྲི་རུལ་པ་ཅན་ནམ། གཞན་མཐོང་ན་དྲག་ཏུ་དགོད་ཅིང་གཤེ་བར་བྱེད། ཕྱི་ས་ལ་ཁྲག་གི་རློ་ཅན་ནམ། ཤ་ཟའི་གདོན་མཚན་མ་གཉིས་པ་ནི་ལུས་འདར། རྒྱུག་ངུ་  
ཞིང་གླུ་ལེན། རེས་གར་བྱེད། ཤ་དང་ཆང་ལ་དགའ་བ་ནི་སྤྲུལ་པའི་འདྲེ་ཞུགས་པའོ། །གསུམ་པ་ནམ་མཁའ་ལ་ལྟ་བར་བྱེད་ཅིང་ཁ་ཟས་འདོར་བར་བྱེད། ཆང་དང་ཤ་ལ་ངོམས་པ་མེད་པ་ནི་ཤ་ཟ་གཟུ་ལུམས་ཅན་གྱིས་ཟིན་པའོ། །དེ་དག་ལས་ཐར་པའི་ཐབས་ནི། ཀྲི་ས་ར་དང། ལ་ཕུག་  
སྒོག་སྐྱ། ཏིལ་མར། ཞོ་བཙོས་དང་འབྲས་བུ་དང་བཅས་པའི་བ་ལིཾ་ནུབ་ཕྱོགས་སུ་བྱིན་ལ། དེ་ནས་བཅའ་ལྒ། པི་པི་ལིང། ཤིང་ཚ་འབྲས་བུ་གསུམ་དང། སྒོག་སྐྱ། ཤུ་དག་ཤིང་ཀུན། ཤྲཱི་ཁཎྜའི་མེ་ཏོག་དེ་དག་ཆ་བསྙམས་ལ། ར་གཅིན་དུ་བཏགས་ལ་མར་ཕུལ་བཞི་དང། བ་གཅིན་  
ཕུལ་བཅུ་དྲུག་ཏུ་བཙོས་ལ། ཁྲུས་ལ་སོགས་པ་བྱས་ལ་སྔ་མ་དང་འདྲ་བར་བསྐུས་པ་དང། བྱུགས་པ་དང། ལྟོར་བཏང་བས་ཤ་ཟའི་གདོན་ལས་ངེས་པར་ཐར་རོ། །སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།།  
  
  
