  
༄༅། །དཔལ་རྡོ་རྗེ་ཅན་ལ་ཕྱག་འཚལ་ལོ། །བརྗེད་བྱེད་ཀྱི་གདོན་ལས་ཐར་བར་འདོད་པས། སྔོན་དུ་འཇུག་པའི་དུས་དང། མཚན་མ་ཤེས་པར་བྱ་སྟེ། མི་དྲག་ཅིང་ཁྲོ་གཏུམ་ཅན་ལ་ཡར་ངོའི་ཚེས་གཉིས་དང། བཞི་  
དང༑ དགུ་དང། བཅུ་གཉིས་དང། མར་ངོའི་ཉེར་དགུ་ལ་སྔ་དྲོ་དང་སྲོད་ལ་འཇུག་གོ། །ཞུགས་པའི་མཚན་མ་ནི་ཁ་ནས་སྦུ་བར་སྐྱུག་པ་དང། བརྒྱལ་བ་དང། རྡུལ་འབྱུང་བ་དང། མགོ་འཁོར་བ་དང། ལུས་ས་ལ་འགྱེལ་བ་རྣམས་ཡིན་ནོ། །དེ་ལས་ཐར་པའི་ཐབས་ནི་དུད་པ་དང། མེ་ཏོག་  
  
༄༅། །དང༑ ཤ་བཙོས་དང། རྗེན་པ་དང། ཤུག་པ་དང། པུ་ཤེལ་ཙེ་དང། འབྲས་ཆན་དང་ལྡན་པའི་གཏོར་མ་སྦྱིན་ནོ། །དེ་ནས་དེའི་འོག་ཏུ་ནད་པ་ཁྲུས་བྱས་ཏེ། འབྲས་བུ་གསུམ་དང། ཚ་བ་གསུམ་སྲང་རེ། སྒོག་སྐྱ་བརྒྱ། ཡུངས་ཀར་སྟོང། ཏ་ལའི་ས་བོན་དང་  
བིལ་བའི་རྩ་བ་འདི་དག་ཆ་བསྙམས་ལ། ར་གཅིན་དང་ལྷན་ཅིག་ཏུ་བཏགས། མར་ཕུལ་བཞི་དང་བ་གཅིན་ཕུལ་བཅུ་དྲུག་གི་ནང་དུ་མེ་ཆུང་བས་བཙོས་ལ་སྔ་མ་བཞིན་དུ་བསྔགས་ཏེ་སྦྱོར་བ་བྱས་པས་ཐར་ངེས་སོ། །སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།།  
  
  
