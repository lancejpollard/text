  
༄༅། །ལྷ་མོ་གདུགས་དཀར་མོའི་མངོན་སྤྱོད་ཀྱི་ཆོ་ག་བྱེད་པར་འདོད་པས། ནད་དང་གདོན་ལ་སོགས་པ་དང་པོར་ས་གཞི་ཡང་གདུབ་ཅིང་གས་པ་དང། རྩུབ་པ་ལ་ཐབ་ཁུང་ཟུར་གསུམ་ངོས་རེ་ལ་ཁྲུ་  
རེ་ཡོད་པ་ལ་ཟབས་སུ་ཁྲུ་ཕྱེད་པ་བྱ་སྟེ། དབུས་སུ་འཁོར་ལོ་ལ་རྡོ་རྗེས་མཚན་བ། ཁ་ཡང་རྡོ་རྗེས་བསྐོར་བ། ས་གཞི་ཡང་དུག་དང་ཁྲག་ལ་སོགས་པ་ནག་པོར་བྱུགས་ཏེ། མེ་ཏོག་ནག་པོ་དང་འབྲུ་ནག་པོས་གཏོར་རོ། །དེ་ནས་དྲག་པོའི་མཆོད་པ་དང་གཏོར་མ་བཤམས་ལ། དྲག་པོའི་  
རྫས་ཁྲག་དང་དུག་དང་ལིངྒ་དང། སྐེ་ཚེ་དང། རྡོ་ཕྱེ་ལྕགས་ཕྱེ། ཟི་ར་བྲའོ་ནག་པོ། སྲན་མ་ནག་པོ། དེ་ལྟར་རྫས་བཤམས་ནས། བདག་ཉིད་ལྷའི་རྣལ་འབྱོར་བྱས་ལ་ཐབ་དང་རྫས་རྣམས་སྟོང་པར་བསམས་ཏེ། ཛཾ་ལས་ཐབ་ཁུང་གྲུ་གསུམ་པ་བསྐྱེད་པའི་ནང་དུ། ཆོ་ག་གསུམ་  
གྱིས་གདུགས་དཀར་མོ་འཁོར་དང་བཅས་པ་དྲག་པོའི་ལྷར་བསྐྱེད་པར་བྱའོ། །དེའི་མདུན་གྱི་ནམ་མཁའ་ལ་ཡེ་ཤེས་སེམས་དཔའ་འཁོར་དང་བཅས་པ་སྤྱན་དྲངས་ཏེ་བཞུགས་སུ་གསོལ་ནས་མཆོད་པ་དང་བསྟོད་པ་བྱས་ཏེ། སྲེག་རྫས་རྣམས་ཡུམ་གྱི་སྔགས་ཀྱི་ཐ་མར་མཱ་ར་ཡ་  
བཏགས་ཏེ། ཁྲག་དང་དུག་ལ་སོགས་པས་ལན་བདུན་ནམ་ཉི་ཤུ་རྩ་གཅིག་གི་བར་དུ་དབུལ་བར་བྱའོ། །དེ་ནས་མཆོད་པ་དང་བསྟོད་པ་བྱས་ལ་བཟོད་པར་གསོལ་བ་ལ་སོགས་པ་རྣམས་བྱའོ། །དེ་ནས་ཡེ་ཤེས་སེམས་དཔའ་གཤེགས་པ་དང། དམ་ཚིག་སེམས་དཔའ་བསྡུས་ནས་  
  
།དེ་ལྟ་བུ་དེ་ཡང་གང་ཞིག་ཚར་མཆོད་ཀྱི་བར་དུ་ལན་བདུན་ནམ་ཉི་ཤུ་རྩ་གཅིག་གི་བར་དུ་བྱའོ། །མངོན་སྤྱོད་ཀྱི་ལས་སློབ་དཔོན་ཙནྡྲ་གོ་མིས་མཛད་པ་རྫོགས་སོ།།  
  
  
