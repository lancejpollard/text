  
༄༅། །གཏོར་མ་གཏང་བར་འདོད་པས། སྣོད་གཙང་ཞིང་མཛེས་པ་ཡིད་དུ་འོང་  
  
༄༅། །བའི་ནང་དུ་ཟན་དང། ཁུར་བ་དང། ཆན་དང། འབྲུའི་ཚོགས་དང། ཤིང་ཐོག་དང། རིན་པོ་ཆེའི་ཚོགས་དང། སྨན་དང་ལྡན་པར་བྱ་སྟེ། དེ་ནས་བདག་ཉིད་ལྷའི་རྣལ་འབྱོར་པས་ཨ་ཀཱ་རོས་སྦྱངས་ཏེ། ནམ་མཁའ་མཛོད་ཀྱིས་སྤེལ་ལ། བདུད་རྩིའི་  
རྒྱ་མཚོར་བསམས་ཏེ། དེའི་ཕྱོགས་རྣམས་སུ་ཧྲཱིལས་པདྨའི་ཚོགས་བསྐྱེད་པ་ལ་ཕྱོགས་སྐྱོང་བ་བཅུ་ལ་སོགས་པ་ཆོས་ཀྱི་སྲུང་མ་དང། ཁྱད་པར་དུ་ཚངས་པ་དང། དབང་པོ་དང་ལེགས་ལྡན་ལ་སོགས་འཁོར་དང་བཅས་པ་སྤྱན་དྲངས་བར་བྱའོ། །ཡང་འབྱུང་པོའི་གཏོར་མ་གཉིས་པ་  
ལ་ལྷའི་གདོན་ལ་སོགས་པ་དང། ཟས་སུ་མདངས་ཟ་བ་ཀུན་ལ་སྦྱིན་པར་བྱའོ། །དེ་ཡང་ལྕེ་རྡོ་རྗེར་བསམ་ཞིང། སྤུ་གུས་བདུད་རྩི་ཐམས་ཅད་ངོམས་ཤིང་ཚིམ་པར་བྱ་བ་དང། འདོད་པའི་ཡོན་ཏན་ལྔ་ཆར་བཞིན་དུ་འབྱུང་བར་བསམ་མོ། །དེ་ནས་ཐ་མར་བཟོད་པར་གསོལ་ཏེ། གསོལ་  
བ་བཏབ་ནས་ཡི་གེ་བརྒྱ་པ་བརྗོད་དོ། །ཐམས་ཅད་གཤེགས་སོ། །དེ་ཡང་འབྱུང་པོའི་གཏོར་མ་ནི་མངལ་དང། ཁྲག་དང། ཞག་དང། ཤ་དང། ཚིལ་དང། རྐང་དང། བཙས་པ་ཟ་བ་ལ་སོགས་པ་ལ་སྦྱིན་ནོ། །དེ་ཡང། འབྱུང་པོ་གང་དག་རི་རབ་སྟེང་གནས་དང། གཟུངས་ཀྱི་  
ལྷའི་གདོན་དང། བྱ་བ་ནས་ཟས་སུ་མངལ་ཟ་བ་ཀུན་གྱིས་སྦྱིན་ནོ། །གཏོར་མའི་ཆོ་ག་རྫོགས་སོ།། །།པཎྜི་ཏ་མ་ཧཱ་ཛ་ན་ཉིད་ཀྱི་རང་འགྱུར་ཡིན་གསུང།།  
  
  
