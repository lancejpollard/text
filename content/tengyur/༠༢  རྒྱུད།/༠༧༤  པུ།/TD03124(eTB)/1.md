  
༈   ། །སོ་སོར་འབྲང་མ་ཆེན་མོའི་སྲུང་བ་བཞུགས། ། །སོ་སོར་འབྲང་མ་ལ་ཕྱག་འཚལ་ལོ། །སྔར་བརྗོད་  
པའི་མཚན་ཉིད་ལྡན་པའི་བྱང་ཆུབ་སེམས་དཔའ་དང་པོ་རེ་ཞིག་སེམས་ཅན་སྐྱབས་མེད་པའི་ནད་པ་རྣམས་ལ་མངོན་པར་བལྟས་ནས་སྙིང་རྗེས་དེ་རྣམས་གསོ་བར་འདོད་པས་སྨྱུང་བར་གནས་པར་བྱ་སྟེ། ཉི་མ་ཤར་བའི་དུས་སུ་ཡིད་དུ་འོང་བའི་བླ་རེ་བྲེས་པས་མཛེས་པར་བྱས་པས་དྲི་ཞིམ་པོའི་མེ་ཏོག་  
  
དཀྱིལ་འཁོར་གྲུ་བཞི་ཉེ་བར་བྱུགས་ནས། དེའི་དབུས་སུ་པདྨ་ལྔ་རྣམས་བྲི་བར་བྱའོ། །དེ་ལ་དབུས་སུ་ཚོན་རྩི་དཀར་པོས་འདབ་མ་བརྒྱད་པའི་པདྨའི་སྟེ་བའི་ཟླ་བ་ལ། འོད་ཟེར་དཀར་པོ་དང་ལྡན་པའི་རྩིབས་  
བརྒྱད་པ་སྟེ། ཕྱི་རོལ་དུ་འཁོར་ལོའི་ཕྲེང་བ་འཁྲིགས་པ་དང་ལྡན་པ་བྲི་བར་བྱའོ། །དེ་ནས་ཤར་དང་ལྷོ་དང་ནུབ་དང་བྱང་རྣམས་སུ། རང་རང་ཇི་ལྟ་བའི་རྡུལ་ཚོན་རྣམས་ཀྱིས་དམར་པོ་དང། ནག་པོ་དང། དཀར་པོ་དང། སེར་པོའི་པདྨ་འདབ་མ་བརྒྱད་པ་རྣམས་ལ་གོ་རིམས་ཇི་ལྟ་བར་རྡོ་རྗེ་  
དང༑ རལ་གྲི་དང། ཞགས་པ་དང། གཡས་སུ་འཁྱིལ་བའི་དུང་རྣམས་དང། སྔར་བརྗོད་པའི་ཁ་དོག་རང་རང་གི་འོད་ཟེར་དང་ལྡན་པ་བྲིས་ནས། དེའི་ཕྱི་རོལ་དུ་ཕྱོགས་དང་རྗེས་སུ་མཐུན་པར་ཁྱམས་གྲུ་བཞི་པ་ལ། རྡོ་རྗེ་དང། རལ་གྲི་དང། ཞགས་པ་དང། གཡས་སུ་འཁྱིལ་  
པའི་དུང་གིས་བསྐོར་བར་བྲི་བར་བྱའོ། །དེ་ནས་དབུས་སུ་པདྨའི་སྟེང་དུ་མན་ཇི་ལ་གནས་པའི་གསེར་ལ་སོགས་པའི་སྣོད་རྣམས་སྐུ་གདུང་དང་བཅས་པའི་མཆོད་རྟེན་དྲི་ཞིམ་པོའི་ཆུས་ཁྲུས་བྱས་བཞུགས་སུ་གསོལ་ནས། དེའི་སྟེང་དུ་བླ་རེ་ལས་མེ་ཏོག་དཀར་པོ་འཕྱང་དུ་གཞུག་པར་བྱའོ། །  
དེ་བཞིན་དུ་ཤར་ལ་སོགས་པའི་ཕྱོགས་སུ་པདྨའི་འགྲམ་དུ་གོ་རིམས་ཇི་ལྟ་བར་ཙནྡན་དང། ཁྲག་དང། འོ་མ་དང། གུར་ཀུམ་གྱི་ཆུས་གོང་བའི་ཁམ་ཕོར་བཞིའི་སྟེང་དུ། མེ་ཏོག་གི་ཕྲེང་བ་ལྗང་གུ་དང། དམར་པོ་དང། དཀར་པོ་དང། སེར་པོ་འཕྱང་དུ་གཞུག་པར་བྱའོ། །དེའི་  
ངོས་གཅིག་ཏུ་མཚན་ཉིད་དང་ལྡན་པའི་བུམ་པ་འཁོར་ལོ་ལ་སོགས་པའི་ཕྱག་མཚན་བྲིས་ལ། ཁ་རྒྱན་དང་བཅས་པ་དྲི་ཞིམ་པའི་ཆུས་གང་བ་ལྔ་གཞག་པར་བྱའོ། །དེར་ནམས་ལ་སྣ་ཚོགས་པའི་མེ་ཏོག་དང། བདུག་པ་དང། མར་མེ་དང། དྲི་དང། ལྷ་བཤོས་རང་རང་གི་སྔགས་  
ཀྱིས་བྱིན་གྱིས་བརླབས་པ་རྣམས་ཀྱིས་མཆོད་རྟེན་མཆོད་ནས། སོ་སོར་འབྲང་མ་ཆེན་མོའི་རྩ་བའི་སྔགས་ཀྱིས་དབུས་ཀྱི་བུམ་པ་ལ་ལན་ཉི་ཤུ་རྩ་གཅིག་བསྔགས་པར་བྱའོ། །དེ་ལ་འདི་ནི་སྔགས་ཡིན་ཏེ། ཨོཾ་ཨ་མྲྀ་ཏེ་ཝ་ར་ཝ་ར་པྲ་ཝ་ར་བི་ཤུདྡྷེ། ཆེ་གེ་མོ་རཀྵ་རཀྵ་ཧཱུཾ་ཧཱུཾ་ཕཊ་ཕཊ་  
  
༄༅། །སཱ་ཧཱ། དེ་ནས་སྔ་མ་བཞིན་དུ་མེ་ཏོག་ལ་སོགས་པ་རྣམས་ཀྱིས་མཆོད་ནས། འབྲས་དཀར་པོའི་ཟན་དང། མར་དང། སྦྲང་རྩི་དང། ཤ་ཀ་ར་ལ་སོགས་པ་རྣམས་ཀྱིས་གཏོར་མའི་སྣོད་བཀང་ནས་བསྔགས་དང་ཚིགས་སུ་བཅད་པ་ཡང་བརྗོད་དེ། ཡུལ་འཁོར་  
བསྲུང་འཁོར་དང་བཅས་པ་ལ་མཆོད་པ་དབུལ་བར་བྱའོ། །སྱཱད་ཡ་ཐེ་དན། དྷ་ར་ཎི་དྷ་ར་ཎི། པྲ་དྷ་ན་ས་ནི། བྷཉྫ་ནི་བིདྷ་མ་ནི། ཀིཾ་པུ་རུ་ཥེ། ཤ་ཀ་ལེ། སཱ་ར་ཏི། ཤཱུ་ལ་དྷ་རེ། ཤུདྡྷ་ཙ་ར་ཎི། གྷོ་ཥ་བ་ཏི། ས་ར་ཨ་གྷེ། ཤཱནྟི་ཆེ་གེ་མོ་ཤར་ཕྱོགས་སུ་བདེ་ལེགས་སུ་གྱུར་ཅིག་སཱ་ཧཱ་  
ཚངས་པ་དང་ནི་བརྒྱ་བྱིན་དང། །འཇིག་རྟེན་སྐྱོང་དང་དབང་ཕྱུག་ཆེ། །གནོད་སྦྱིན་སྡེ་དཔོན་ཐམས་ཅད་དང། །འཕྲོག་མ་བུ་དང་བཅས་རྣམས་ཀྱང། །བདག་གི་མེ་ཏོག་སྤོས་རྣམས་དང། །མཆོད་པ་འདི་དག་བླང་པར་མཛོད། །དེ་རྣམས་ཀྱི་ནི་བརྩོན་འགྲུས་དང། །གཟི་བརྗིད་དབང་  
ཕྱུག་སྟོབས་ཀྱིས་ཀྱང། །ནད་རྣམས་ཐམས་ཅད་འཇོམས་གྱུར་ཅིག་ཆེ་གེ་མོ་ཤར་ཕྱོགས་སུ་བཀྲ་ཤིས་བར་གྱུར་ཅིག་སཱ་ཧཱ། ཨོཾ་ཨ་མྲྀ་ཏ་བི་ལོ་ཀི་ནི། གརྦྷ་སཾ་རཀྵ་ཎི། ཨ་ར་ཀྵ་ཎི་ཆེ་གེ་མོ་རཀྵ་རཀྵ་ཧཱུཾ་ཧཱུཾ་ཕཊ་ཕཊ་སཱ་ཧཱ། ཞེས་བྱ་བའི་སྔགས་འདིས་ཤར་ཕྱོགས་ཀྱི་བུམ་པ་ལ་ལན་  
བདུན་དུ་མངོན་པར་བསྔགས་པར་བྱའོ། །དེ་ནས་ལྷོ་ཕྱོགས་སུ་སྔར་བཞིན་དུ་མཆོད་པ་བྱས་ལ། ཉ་དང་ཤ་ལ་སོགས་པའི་གཏོར་མ་འཕགས་སྐྱེས་པོ་འཁོར་དང་བཅས་པ་ལ་དབུལ་བར་བྱའོ། །སྱཱད་ཡ་ཐེ་དན། ཤཱནྟི། ས་ར་ཊི། ཀཱཎྜི། ཀ་ར་ཊི། ཀིདྐ་སི། ཀི་ར་ནྟ། ཀི་ར་ཌི། བར་དཧི། ཨརྡྷ་ནི། དཧུ་མ་དྷ་  
ར་ཎི། ཧི་མ་བ་ཏི། ཛྱོ་ཏི་ས་ཙ་ར་ཎི། པ་ལ་ཨ་གྲི་ཆེ་གེ་མོ་ལྷོ་ཕྱོགས་སུ་བདེ་ལེགས་སུ་གྱུར་ཅིག་སཱ་ཧཱ། ཚངས་བ་དང་ནི་བརྒྱ་བྱིན་དང། །འཇིག་རྟེན་སྐྱོང་དང་དབང་ཕྱུག་ཆེ། །གནོད་སྤྱིན་སྡེ་དཔོན་ཐམས་ཅད་དང། །འཕྲོག་མ་བུ་དང་བཅས་པ་རྣམས། །བདག་གི་མེ་ཏོག་སྤོས་རྣམས་  
དང༑ །མཆོད་པ་འདི་དག་བླང་བར་མཛོད། །དེ་རྣམས་ཀྱི་ནི་བརྩོན་འགྲུས་དང། །གཞི་བརྗིད་དབང་ཕྱུག་སྟོབས་ཀྱིས་ཀྱང། །ནད་རྣམས་ཐམས་ཅད་འཇོམས་གྱུར་ཅིག་ཆེ་གེ་མོ་ལྷོ་ཕྱོགས་སུ་བདེ་ལེགས་སུ་གྱུར་ཅིག་སཱ་ཧཱ། དེ་ནས་ཨོཾ་བི་མ་ལ། བི་པུ་ལེ། ཛ་ཡ་ཝ་རེ། ཨ་མྲྀ་ཏ་  
  
ཞེས་བྱ་བའི་སྔགས་ཀྱིས་ལྷོ་ཕྱོགས་ཀྱི་བུམ་པ་ལ་ལན་བདུན་མངོན་བར་བསྔགས་པར་བྱའོ། །དེའི་རྗེས་ལ་ནུབ་ཕྱོགས་སུ་སྔར་བཞིན་མཆོད་པ་སྔོན་དུ་སོང་བས་སྤྱན་མི་བཟང་འཁོར་དང་བཅས་བ་ལ་ཞོ་དང་འོ་མ་ལ་སོགས་པའི་གཏོར་མ་  
དབུལ་བར་བྱའོ། །སྱཱད་ཡ་ཐེ་དན། བ་ར་མི་བ་ར་ཨ་གྲེ་བ་ལ་བ་ཏེ། བ་ལི་ནི། ནི་ཤཾ་གེ་བཾ་སེ། ཁ་རི་ཀ་བི་ལི། ཙནྡྲ་ནི། ཏི་རི་ཎི། ནི་ར་ཛ་ནེ། བི་དྷ་རི་ཎི། བརྞ་བ་ཏི། ཨ་ཙ་ནི། ནུབ་ཕྱོགས་སུ་ཆེ་གེ་མོ་བདེ་ལེགས་སུ་གྱུར་ཅིག་སཱ་ཧཱ། ཚངས་པ་དང་ནི་བརྒྱ་བྱིན་དང། །འཇིག་རྟེན་  
སྐྱོང་དང་དབང་ཕྱུག་ཆེ། །གནོད་སྦྱིན་སྡེ་དཔོན་ཐམས་ཅད་དང། །འཕྲོག་མ་བུ་དང་བཅས་པ་རྣམས། །བདག་གི་མེ་ཏོག་སྤོས་རྣམས་དང། །མཆོད་པ་འདི་ནི་བླང་བར་གྱིས། །དེ་རྣམས་ཀྱི་ནི་བརྩོན་འགྲུས་དང། །གཟི་བརྗིད་དབང་ཕྱུག་སྟོབས་ཀྱིས་ཀྱང། །ནད་རྣམས་ཐམས་  
ཅད་འཇོམས་གྱུར་ཅིག་ཆེ་གེ་མོ་ནུབ་ཕྱོགས་སུ་བདེ་ལེགས་སུ་གྱུར་ཅིག་སཱ་ཧཱ། དེ་ནས་བྷཱ་ར་བྷཱ་ར། སཾ་བྷཱ་ར་སཾ་བྷཱ་ར། ཨིནྡྲི་ཡ་མ་ལ་བི་ཤོདྷ་ནི་རུ་རུ་ཙ་ལེ། ཆེ་གེ་མོ་རཀྵ་རཀྵ་ཧཱུཾ་ཧཱུཾ་ཕཊ་ཕཊ་སཱ་ཧཱ། ཞེས་བྱ་བའི་སྔགས་འདིས་ནུབ་ཕྱོགས་སུ་ཕུམ་པ་ལ་ལན་བདུན་བཟླས་པའི་སྔགས་  
སོ༑ །དེའི་རྗེས་ལ་བྱང་ཕྱོགས་སུ་སྔར་བཞིན་དུ་མཆོད་བ་བྱས་ལ། འབྲས་ཀྱི་འོ་ཐུག་དང། ནས་ཀྱི་ཁུར་བ་ལ་སོགས་པས་ལུས་ངན་པོ་འཁོར་དང་བཅས་པ་ལ་མཆོད་པ་དབུལ་བར་བྱའོ། །སྱཱད་ཡ་ཐེད་ན། ཁཌྒ་གརྦྷེ་བི་ཙཀྵ་ཎེ། ཙཀྵ་རཱ་ཛ་ན། ཙནྡྲེ་བཱ་ཏཱ་ལེ། བྷ་མཾ་བརྦ་ཏེ། ཁ་ར་ཨ་གྲེ་  
བཧྲྀ་ཀུ་ཊི། ཀར་ཨ་གྲེ་ཨེ་ག་ཨ་གྲེ་པ་རག་ཕ་ཏི། སཱ་རདྒ་པ་ཏི། ཙནྡྲ་ཀཱནྟི། བྱང་ཕྱོགས་སུ་ཆེ་གེ་མོ་བདེ་ལེགས་སུ་གྱུར་ཅིག་སཱ་ཧཱ། ཚངས་པ་དང་ནི་བརྒྱ་བྱིན་དང། །འཇིག་རྟེན་སྐྱོང་དང་དབང་ཕྱུག་ཆེ། །གནོད་སྦྱིན་སྡེ་དཔོན་ཐམས་ཅད་དང། །འཕྲོག་མ་བུ་དང་བཅས་པ་  
རྣམས༑ །བདག་གི་མེ་ཏོག་སྤོས་དག་དང། །མཆོད་པ་འདི་ནི་བླང་བར་གྱིས། །དེ་རྣམས་ཀྱི་ནི་བརྩོན་འགྲུས་དང། །གཟི་བརྗིད་དབང་ཕྱུག་སྟོབས་ཀྱིས་ཀྱང། །ནད་རྣམས་ཐམས་ཅད་འཇོམས་གྱུར་ཅིག་ཆེ་གེ་མོ་བྱང་ཕྱོགས་སུ་བདེ་ལེགས་སུ་གྱུར་ཅིག་སཱ་ཧཱ། ཨོཾ་མ་ཎི་དྷ་རི་  
  
༄༅། །བཛྲཱི་ཎི། མ་ཧཱ་པྲ་ཏི་ས་རེ། ཆེ་གེ་མོ་རཀྵ་རཀྵ་ཧཱུཾ་ཧཱུཾ་ཕཊ་ཕཊ་སཱ་ཧཱ། ཞེས་བྱ་བ་ལ་འདིས་བྱང་ཕྱོགས་སུ་བུམ་པ་ལ་ལན་བདུན་བསྔགས་པར་བྱའོ། །སླར་ཡང་དབུས་སུ་མཆོད་པ་རྣམ་པ་སྣ་ཚོགས་བྱས་ཏེ། མཚམས་རྣམས་དང་སྟེང་དང་འོག་ན་གནས་པ་རྣམས་ལ། སྣ་ཚོགས་  
པའི་གཏོར་མ་སྦྱིན་པར་བྱ་སྟེ། སྱཱད་ཡ་ཐེ་དན། བྲ་ཧྨེ་བྲ་ཧྨ་གྷོ་ཥེ་བྲ་ཧྨ་སཱ་རེ། བཛྲེ་བཛྲེ་གྷོ་ཥེ། ཐི་རེ་ཐི་རེ། སཱ་རེ། ཨ་ཙ་ལེ། ཨ་རཎྜེ། ར་ཎ་ཎྜེ། ཨ་རཎྜ། ཤཱུ་ར་བ་ར། ཨ་གྲ་པྲ་བ་ཏེ། ས་ར་བ་ཏེ། ཆེ་གེ་མོ་ཕྱོགས་མཚམས་ཐམས་ཅད་དང། སྟེང་འོག་ཐམས་ཅད་དུ་བདེ་ལེགས་སུ་གྱུར་  
ཅིག་སཱ་ཧཱ། ཚངས་པ་དང་ནི་བརྒྱ་བྱིན་དང། །འཇིག་རྟེན་སྐྱོང་དང་དབང་ཕྱུག་ཆེ། །གནོད་སྦྱིན་སྡེ་དཔོན་ཐམས་ཅད་དང། །འཕྲོག་མ་བུ་དང་བཅས་པ་རྣམས། །བདག་གི་མེ་ཏོག་སྤོས་རྣམས་དང། །མཆོད་པ་འདི་དག་བླང་བར་གྱིས། །དེ་རྣམས་ཀྱི་ནི་བརྩོན་འགྲུས་དང། །གཟི་བརྗིད་  
དབང་ཕྱུག་སྟོབས་ཀྱིས་ཀྱང། །ནད་རྣམས་ཐམས་ཅད་འཇོམས་གྱུར་ཅིག་ཆེ་གེ་མོ་ཕྱོགས་མཚམས་ཐམས་ཅད་དང། སྟེང་དང་འོག་ཐམས་ཅད་དུ་བདེ་ལེགས་སུ་གྱུར་ཅིག་སཱ་ཧཱ། དེ་ནས་མཆོད་པ་སྔོན་དུ་སོང་བས། མཉམ་པར་གཞག་བའི་སེམས་ཀྱིས་འདི་སྐད་བདག་གིས་  
ཐོས་པའི་ཞེས་བྱ་བ་ནས། བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ་ཞེས་བྱ་བའི་བར་དུ་སོ་སོར་འབྲང་མའི་མདོ་ལན་ཅིག་གདོན་པར་བྱའོ། །དེ་ནས་ཤར་ཕྱོགས་སུ་ནད་པ་ལ་སོགས་པ་ལ་གོས་གཙང་མ་བགོས་ལ་ཁ་བྱང་ཕྱོགས་སུ་བསྟན་ནས་བཞག་སྟེ། ཡུངས་  
ཀར་ལ་སོགས་པ་ས་བོན་སྣ་ཚོགས་ཀྱིས་བྱུར་བསལ་ནས། སེང་ལྡེང་དང་རྒྱ་ཤུགས་གི་མེ་དག་ལ་ས་བོན་བླུགས་པར་བྱའོ། །དེ་ལ་འདིའི་ཚིགས་སུ་བཅད་པ་འདི་ཡིན་ཏེ། གང་དག་སངས་རྒྱས་རང་སངས་རྒྱས། །སངས་རྒྱས་རྣམས་ཀྱི་ཉན་ཐོས་དང། །ཚངས་དབང་དང་ནི་  
འཇིག་རྟེན་སྐྱོང། །གནོད་སྦྱིན་སྡེ་དཔོན་དབང་ཕྱུག་དང། །དེ་བཞིན་གནོད་སྦྱིན་སྟོབས་ཆེན་དང། །འཕྲོག་མ་བུ་དང་བཅས་པ་དག་དེ་རྣམས་མཐུ་དང་གཟི་བརྗིད་ཀྱིས། །རོ་ལངས་ལས་རྣམས་ཆད་གྱུར་ཅིག་རྡོ་རྗེས་རིན་ཆེན་ཕུག་པ་དང། །མེ་ཡིས་བུད་ཤིང་སྲེག་བྱེད་དང། །  
  
།ཉི་མས་ནགས་ཚལ་སྐེམས་བྱེད་པ། །སྣ་ཚོགས་དྲི་དང་མར་མེ་དང། །སྤོས་ཀྱིས་སྡིག་པ་དེས་བསལ་ཏེ། །བདེན་པའི་ཚིག་ནི་འདི་དག་གིས། །བྱད་སྟེམས་ལ་སོགས་ཚིག་པར་ཤོག་ཏདྱ་ཐཱ། ཨོཾ་ཧུ་མེ་ཧུ་མེ། ཀ་ར་བ་ཏི། ཀ་ཁ་ལི། ཧུ་ཧུ་ནི་  
ཛ་བ་ལེ། ག་རེ། ག་རི་ནི། ཤ་བ་རི། ཤཱནྟི་པྲ་ཤཱནྟི་སཱ་ཧཱ། དྷ་བནྟི་སཱ་ཧཱ། གནྡྷེ་རྦེ་སཱ་ཧཱ། བ་ལ་ག་ཏེ་སཱ་ཧཱ། སརྦ་ཀ་ཁོ་རྡ་ཆོ་ད་ནི་སཱ་ཧཱ། སྔགས་ཀྱི་ཚིག་འདི་རྣམས་ཀྱིས་ཆེ་གེ་མོའི་བྱད་དང་རོ་ལངས་དང། སྨན་དང་སྔགས་དང་དུག་གི་སྦྱོར་བ་རྣམས་ལྷ་ཐམས་ཅད་ཀྱིས། ཚེ་དི་ཏ་པེ་དི་ཏ་  
པ་ར་ཛི་ཏ་སཱ་ཧཱ། ཨོཾ་མུ་ནེ་མུ་ནེ་བ་རི། དེ་བཞིན་གཤེགས་པ་ཐམས་ཅད་ཀྱིས་རིག་པའི་དབང་བསྐུར་བའི་རྡོ་རྗེའི་གོ་ཆ་ཆེན་པོའི་ཕྱག་རྒྱ་ཐམས་ཅད་ཀྱིས། སརྦ་ཏ་ཐཱ་ག་ཏ་ཧྲྀ་ད་ཡ་བཛྲ་སཱ་ཧཱ། ཞེས་བརྗོད་པ་སྔོན་དུ་འགྲོ་བས་བུམ་བ་ལྔ་པོ་རྣམས་ཀྱིས་གོ་རིམས་ཇི་ལྟ་བར་དབང་བསྐུར་བར་བྱའོ།།  
ན་མསརྦ་ཏ་ཐཱ་ག་ཏེ་བྷྱོ་ཡེ་ཏིཥྛནྟི། ད་ས་སུ་ཏིཀྵུ། ཨོཾ་མ་ཎི་བཛྲེ་ཧྲྀ་ད་ཡ་བཛྲེ། མ་མ་ར་སྱ་ནྱ་བི་དྷ་རི་ཎི། ཧ་ན་ཧ་ན། སརྦ་ཤ་ཏྲཱུ་ན། བཛྲ་གརྦྷེ། ཏྲཱ་ས་ཡ་ཏྲཱ་ས་ཡ། སརྦ་མ་ར་བྷ་བ་ནི་ཧཱུཾ་ཧཱུཾ་སཾ་ཧ་ར་སཾ་ཧ་ར། བུདྡྷ་ནེ་ཏྲི། སརྦ་ཏ་ཐཱ་ག་ཏ་བཛྲ་ཀ་ལ་ཨ་དྷིཥྛི་ཏེ། སརྦ་ཀརྨ་ཨཱ་བ་ར་ཎ་ཨ་བ་ནཱ་ཡ་  
སཱ་ཧཱ། ཞེས་ལན་ཉི་ཤུ་རྩ་གཅིག་བརྗོད་པ་སྔོན་དུ་སོང་བའི་ཙནྡན་གྱིས་སྤྱི་བོ་ནས་བརྩམས་ཏེ་རྐང་བའི་བར་དུ་བྱུག་པར་བྱའོ། །དེ་ནས་ཆོ་ག་ཇི་ལྟ་བ་བཞིན་དུ་སོ་སོར་འབྲང་མ་ཆེན་མོའི་འཁོར་ལོ་བྲིས་ཏེ། སྐེ་འམ་དཔུང་པ་ལ་བཏགས་ནས་སོ་སོར་འབྲང་མ་ཆེན་མོའི་ཕྲེང་བའི་སྔགས་ཀྱིས་སྤྱི་  
བོར་བསྲུང་བར་བྱའོ། །སངས་རྒྱས་ལ་ཕྱག་འཚལ་ལོ། །ཆོས་ལ་ཕྱག་འཚལ་ལོ། །དགེ་འདུན་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་བ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཐུགས་རྗེ་ཆེན་པོ་དང་ལྡན་པ་ཤཱཀྱ་ཐུབ་པ་ལ་ཕྱག་འཚལ་ལོ།།  
སངས་རྒྱས་བསྟན་པ་འཕེལ་བྱའི་ཕྱིར། །དེ་ལ་གུས་པར་ཕྱག་འཆལ་ནས། །སེམས་ཅན་རྣམས་ལ་སྙིང་བརྩེའི་ཕྱིར། །དེ་ནི་ང་ཡིས་བརྗོད་པར་བྱ། །རིག་སྔགས་གཟི་བརྗིད་ཆེན་མོ་འདི། །སྟོབས་ཆེན་ཕ་རོལ་གནོན་པ་སྟེ། །རྡོ་རྗེ་གདན་ལ་ཐུབ་པ་ཡིས། །འདི་ནི་གསུངས་  
  
༄༅། །མ་ཐག་ཏུ་ཡང། །བདུད་དང་བདུད་ཀྱི་རིས་རྣམས་དང། ། གཟའ་དང་ལོག་པར་འདྲེན་པ་དང། །བགེགས་རྣམས་ཇི་སྙེད་གང་ཡོད་པ། །ཐམས་ཅད་དེ་ཡི་མོད་ལ་བརླག་ཏདྱ་ཐཱ། ཨོཾ་གི་རི་གི་རི། གི་རི་ཎི་གི་རི་ཎི། གི་རི་བ་ཏི་གི་རི་བ་ཏི། གུ་ཎ་བ་ཏི་གུ་ཎ་  
བ་ཏི། ཨཱ་ཀཱ་ཤ་བི་ཤུདྡྷེ། ཨཱ་ཀཱ་ཤ་བ་ཏི། ཨཱ་ཀཱ་ཤ་བི་ཤུདྡྷེ། སརྦྦ་པྲ་བྷ་བི་ག་ཏེ། ཨཱ་ཀཱ་ཤེ་ག་གན་ཏེ་ལེ། ཨཱ་ཀཱ་ཤ་བི་ཙ་རི་ཎི། ཛ་ལི་ཏ་ཤེ་ཁ་རེ། མ་ཎི་མཽ་ཁ་ཏི་ཀ་ཁ་ཙི་ཏ་མཽ་ལི་ས་དྷ་རེ། སུ་ཀེ་ཤེ་སུ་བཧེ་ཤེ་སུ་བཀྟྲེ། སུ་བརྞེ། སུ་བརྞ་གཽ་ར། ཨ་ཏི་ཏ། ཨ་ན་ག་ཏེ། པྲ་  
ཏྱུདྤནྣེ། ན་མསརྦ་ཥཱཾ་བྷཱུ་ཏ་ནཾ། ཛ་ལི་ཏི། ཏེ་ཛས། བུདྡྷེ། སུ་བུདྡྷེ། བྷ་ག་བ་ཏི། སུ་རཀྵི་མེ། སུ་པྲ་བཧེ། སུ་པྲ་ཏེ། སུ་ཏ་མེ། སུ་དྷཱནྟེ། བ་རེ་བ་ར་ཏེ། བྷ་ག་བ་ཏི། བྷ་དྲ་བ་ཏི། བཛྲེ་སུ་བྷ་རེ། བི་མ་ལེ། ཛ་ཡ་བྷ་དྲི་པྲ་ཙཎྜི། ཙཎྜི་མ་ཧཱ་ཙཎྜི་བྷ་གོ་རི་བོ་རི། གནྡྷ་རི། གོ་བཧུ་རེ། ཙཎྜ་ལི། མཱ་ཏཾ་གི་མ་ལི་ནི་  
བརྩ་ནི། སུ་མ་ཏི། པུཀྐ་སི། ཤ་བ་རི་ཤ་པ་རི། ཤཾ་ཀ་རི། དྲ་མི་ཌི། དྷ་མི་དཧི། རོ་དུ་ཏྲི་ཎི། སརྦྦ་གྲ་ཧ་བི་དྷ་རི་ཎི། སརྦྦ་ཨརྠ་སཱ་དྷ་ནི། ཧ་ན་ཧ་ན་སརྦ་ཤཱ་ཏྲཱུཾ་ནཱཾ། ད་ཧ་ད་ཧ་སརྦ་དུཥྚཱཾ། བ་ཙ་པ་ཙ་སརྦྦ་བྷཱུ་ཏ། པྲེ་ཏ་པི་ཤཱ་ཙཱ་ནཱཾ། མ་ཐ་མ་ཐ་སརྦྦ་ཡཀྵ་རཱཀྵ་ས། ཌཱ་ཀི་ནཱི་ནཱཾ། མ་ནུ་ཥྱ། ཨ་མ་ནུ་ཥྱ་ནཱཉྩ། པྲ་མ་ཐ་བྲ་མ་ཐ་  
ཧྲྀ་ད་ཡཾ། ཏྲཱ་ས་ཡ། ཛཱི་བི་ཏཾ། གདོན་མ་རུངས་པ་ཐམས་ཅད་གྱི་སྲོག་གཞོམ་དུ་གསོལ། བཅོམ་ལྡན་འདས་མ་བདག་གི་སྡིག་པ་ཐམས་ཅད་གཞོམ་དུ་གསོལ། བདག་འཁོར་དང་བཅས་པ་ཐམས་ཅད་དུ་འཇིགས་པ་དང། གནོད་པ་ལས་བསྲུང་དུ་གསོལ། མ་རུངས་པ་ཐམས་ཅད་  
བཅིང་དུ་གསོལ། སརྦ་ཀཱི་ལ་བི་ཤིནཱ་ཤ་ནི། བ་ར་དནྟེ། མྲྀ་དུ་དནྟ། ཝ་ར་ཎི། མ་ར་བནྟེ། མ་ཎི་ནི། མ་ཧཱ་མ་ཎི་ནི། ཙི་ཏི་ཙི་ཏི། བི་ཊི་བི་ཊི། བི་མ་ལེ། ཊི་ཏི་ཊི་ཏི། ཏ་ཊ་ཏ་ཊ། ནི་རུ་ཊེ། ཤ་ནི་རི། ཤ་རི་ནི། གོ་བུ་རི། གཽ་རི་ཎི། པི་རི་ཎི། པྲ་བ་རེ། ས་མ་རེ། ཙཎྜ་ལི། མ་ཏཾ་གི་ཨ་ར་སི་  
ཏུབ་ཏ་སི། བརྩ་སི། སུ་མ་ཏི། པུཀྐ་སི། ཤ་བ་རི་ཤ་བ་རི། ཤདྐ་རི། དྲ་མི་ཊི། ད་ཧ་ནི། པ་ཙ་ནི། མརྡ་ནི། སཱ་ར་ལེ། སཱ་ར་ལེ། ས་ར་མཾ་བཧེ། ཧི་ན་མད་དྷྱོད། ཀིཥྚ་བི་དྷ་རི་ཎི། མ་ཧི་ལེ། མ་ཧཱ་མ་ཧེ་ལེ། ནི་ག་ཏེ། ནི་ག་ཊེ། བྷ་ཉྫེ་མཏྟེ་མཏྟེ། མཏྟི་ནི་དནྟ། ཙཀྲེ་ཙཀྲ་བཱ་ཀི་ནི་  
  
ཤ་བ་རི་ཤ་བ་རི། སརྦྦ་བྱཱ་དཧི་ཧ་རི་ཎི། ཙུ་ཏི་ཙུ་ཊི། ཙཱུ་ཌི་ནི་ཙཱུ་ཌི་ནི། དྲི་ཙི་ཙུ་ནི། ནི་མི་ནི་མི། ནི་མིནྡྷ་རི། ཏྲི་ལོ་ཀ་ཛ་ན་ནི། ཏྲི་ལོ་ཀ་ཀ་རི། པྲ་མ་རི། ཏྲཻ་དྷཱ་ཏུ་ཀ་བྱ་བ་ལོ་ཀ་ནི། བཛྲ་པ་ར་ཤུ་པཱ་ར་ཁངྒ། ཤཾ་ཁ། ཙཀྲ་ཏྲི་ཤཱུ་ལ། ཙིནྟཱ་མ་ཎི། མ་ཧཱ་པིདྱ་དྷ་ར་ཎི། བདག་གནས་  
ཐམས་ཅད་དུ་གནས་པ་ན། མ་རུངས་པའི་འཇིགས་པ་ཐམས་ཅད་དང། མི་དང་མི་མ་ཡིན་པའི་འཇིགས་པ་ཐམས་ཅད་ལས་བསྲུང་དུ་གསོལ་བསྲུང་དུ་གསོལ། བཛྲེ་བཛྲེ། བཛྲེ་བ་ཏི། བཛྲ་པཱ་ཎི་དྷ་རེ། མི་ལི་མི་ལི། ཧི་ལི་ཧི་ལི། ཀི་ལི་ཀི་ལི། ཙི་ལི་ཙི་ལི། བི་ལི་བི་ལི། སི་རི་སི་རི་  
བ་ར་བ་ར་བ་ར་ཌེ། སརྦཱ་ཏྲ་ཛ་ཡ། བ་ལ་དཧེ་སཱ་ཧཱ། སརྦ་པཱ་པཾ་བི་དྷ་རི་ཎི་སཱ་ཧཱ། སརྦ་བྱཱ་དཧི་ཧ་རི་ཎི་སཱ་ཧཱ། སཾ་བྷཱ་ར་ཎི་སཱ་ཧཱ། སརྦཱ་ཏྲ་བྷ་ཥ་སཱ་ཧཱ། སརྦ་ཤ་ཏྲཱུཾ་བྷ་ཡ་ཧ་ར་ཎི་སཱ་ཧཱ། སཾ་དྷཱ་ར་ཎི་སཱ་ཧཱ། སྭ་སྟིརྦྷ་བ་སཱ་ཧཱ། བདག་འཁོར་དང་བཅས་པ་དང། སེམས་ཅན་ཐམས་ཅད་བདེ་ལེགས་སུ་གྱུར་  
ཅིག་སཱ་ཧཱ། ཤཱནྟིཾ་སཱཧཱ། པུཥྚིཾ་སཱ་ཧཱ། བ་ལ་བརྟི་ནི་སཱ་ཧཱ། ཛ་ཡ་ཏུ་ཛ་ཡེ། ཛ་ཡ་བ་ཏི། ཛ་ཡ་བི་མ་ལེ་སཱ་ཧཱ། བི་པུ་ལེ་སཱ་ཧཱ། ཨོཾ་སརྦ་ཏ་ཐཱ་ག་ཏ་མུ་ཏེ་སཱ་ཧཱ། ཨོཾ་བཧུ་ཏ་སཱ་ཧཱ། ཨོཾ་བཧུ་བ་སཱ་ཧཱ། ཨོཾ་བཧུར་བཧུ་བ་སཱ་ཧཱ། ཨོཾ་བཧུ་རེ་བཧུ་རེ་བཛྲ་བ་ཏི་སཱ་ཧཱ། སརྦ་ཏ་ཐཱ་ག་ཏ་ཧྲྀ་ད་ཡ་པཱུ་ར་ཎི་སན་  
དྷ་ར་ཎི། ཙ་ལ་ཙ་ལ། བ་ལ་བ་ལ། བཛྲ་ཡ་བི་དཡེ། ཨོཾ་ཧཱུཾ་ཧཱུཾ་ཕཊ་ཕཊ་སཱ་ཧཱ་ཞེས་སོ། །དེ་ནས་སངས་རྒྱས་དང་བྱང་ཆུབ་སེམས་དཔའ་དང། ལྷ་རྗེས་སུ་དྲན་པ་སྔོན་དུ་སོང་བས། བདེན་པའི་བྱིན་གྱི་རླབས་འདི་བྱའོ། །ལྷ་དང་བརྒྱ་བྱིན་དང་བཅས་པ། །སངས་རྒྱས་ཀྱིས་ཁྱོད་བདེ་  
ལེགས་ཤོག་དུས་ཀུན་དུ་ནི་སྟོན་པར་ཤོག་འབྱུང་པོ་ཐམས་ཅད་བདེ་ལེགས་ཤོག་སངས་རྒྱས་བསོད་ནམས་མཐུ་དང་ནི། །ལྷ་རྣམས་ཀྱི་ནི་སྟོབས་ཀྱིས་ཀྱང། །དོན་ནི་གང་དང་གང་འདོད་པ། །དོན་ནི་ཐམས་ཅད་གྲུབ་པར་ཤོག་རྐང་གཉིས་ཁྱེད་ཅག་བདེ་ལེགས་ཤོག་  
རྐང་བཞི་ཁྱེད་ཅག་བདེ་ལེགས་ཤོག་ལམ་དུ་ཞུགས་རྣམས་བདེ་ལེགས་ཤོག་ཕྱིར་འོང་དག་ཀྱང་བདེ་ལེགས་ཤོག་མཚན་མོ་བདེ་ལེགས་ཉིན་བདེ་ལེགས། །ཉི་མའི་གུང་ལ་བདེ་ལེགས་ཤོག་ཁྱེད་ཅག་ཀུན་ཀྱང་བདེ་ལེགས་ཤོག་ཁྱེད་ཅག་སྡིག་པར་མ་གྱུར་ཅིག་  
  
༄༅། །སེམས་ཅན་ཀུན་དང་སྲོག་ཆགས་ཀུན། །འབྱུང་པོ་དག་ནི་ཐམས་ཅད་ཀྱང། །ཐམས་ཅད་བདེ་ལེགས་འབའ་ཞིག་ཤོག་ཐམས་ཅད་ནད་ནི་མེད་གྱུར་ཅིག་ཀུན་གྱིས་བཟང་པོ་མཐོར་བར་ཤོག་གང་ཡང་སྡིག་པར་མ་གྱུར་ཅིག་འབྱུང་པོ་གང་དག་འདིར་ནི་  
ལྷགས་གྱུར་ཞིང། །སའམ་འོན་ཏེ་བར་སྣང་འཁོད་པ་དག་སྐྱེ་དགུ་རྣམས་ལ་རྟག་ཏུ་བྱམས་བྱེད་ཅིང། །ཉིན་དང་མཚན་དུ་ཆོས་ཀྱང་སྤྱོད་པར་ཤོག་རྒྱལ་བ་དགྲ་རྒྱལ་གང་གིས་འདི་བདེན་པས། །བདེན་པ་དེ་ཡིས་འདིར་ནི་བདེ་ལེགས་ཤོག་ཅེས་སོ། །དེ་ནས་སྨན་པས་བསྟན་པའི་  
སྨན་རྣམས་སྔགས་འདིས་མངོན་བར་བསྔགས་ཏེ་ནད་པ་ལ་སྦྱིན་པར་བྱའོ། །ཨོཾ་མ་ཎི་དྷ་རི་བཛྲི་ཎི། མ་ཧཱ་པྲ་ཏི་སཱ་རེ་ཧཱུཾ་ཧཱུཾ་ཕཊ་ཕཊ་སཱ་ཧཱ། སོ་སོར་འབྲང་མའི་སྙིང་པོ་འདི་ཡང་བཟླས་པའི་ཆེད་དུ་བཟླས་པར་བྱའོ། །སླར་ཡང་དབུས་ནས་བརྩམས་ཏེ། ཕྱོགས་བཞི་རྣམས་སུ་ཉེ་བར་སྤྱོད་པ་  
ལྔས་མཆོད་ནས་ཚིགས་སུ་བཅད་བ་ལྔས་བཟོད་པར་གསོལ་བར་བྱའོ། །གང་དག་སངས་རྒྱས་རང་སངས་རྒྱས། །སངས་རྒྱས་རྣམས་ཀྱི་ཉན་ཐོས་དང། །ཚངས་དབང་དང་ནི་འཇིག་རྟེན་སྐྱོང། །གནོད་སྦྱིན་སྡེ་དཔོན་དབང་ཕྱུག་དང། །དེ་བཞིན་གནོད་སྦྱིན་སྟོབས་ཆེན་དང། །འཕྲོག་  
མ་བུ་དང་བཅས་པ་རྣམས། །གང་དག་བར་སྣང་སྤྱོད་པ་དང། །གང་གཞན་ས་ལ་སྤྱོད་པ་རྣམས། །མེ་ཏོག་དང་ནི་སྤོས་འདི་དག་ཇི་ལྟར་བདེ་བས་བཞེས་སུ་གསོལ། །སེམས་ཅན་དོན་ཕྱིར་རྣམ་ཀུན་གྱིས། །རྟག་ཏུ་ཐུགས་རྗེས་བཞེས་སུ་གསོལ། །དེའི་རྗེས་ལ་མཆོད་རྟེན་གནས་  
ཇི་ལྟ་བར་བཞུགས་སུ་གསོལ་ནས། མཆོད་པའི་རྫས་ཐམས་ཅད་ཁྲོན་པ་རྙིང་པའམ། ཆུ་བོའི་ནང་དུ་དོར་བར་བྱའོ། །དེ་ལྟར་ཇི་ལྟར་ནུས་པས་ཉི་མ་གཅིག་གམ་གཉིས་སམ་གསུམ་མམ་ཉི་མ་བདུན་གྱི་བར་དུ་བྱའོ། །སྐྱོང་བ་ཤཱ་ཀྱ་སེང་གེ་ཡིས། །བསྲུང་བ་འདི་ནི་ཡང་དག་བཤད། །  
འདི་མ་གཏོགས་པར་ཁམས་གསུམ་ན། །བསྲུང་བའི་རིག་སྔགས་གཞན་མེད་དོ། །དེ་ནི་མི་འཆི་རྒ་མེད་དེ། །ནད་ཀྱིས་མི་བཏབ་མི་རྒུད་ཀྱི། །སྡུག་པ་དང་ནི་འབྲལ་མི་འགྱུར། །ཤིན་ཏུ་བསྒོམས་པར་བྱས་ན་ནི། །དེ་ནི་མི་སྡུག་པ་དང་ཡང། །ཕྲད་པར་འགྱུར་བ་མ་ཡིན་ནོ། །ལག་  
  
།བདེ་སོགས་བདག་པོ་དབང་པོ་དང། །འཕྲོག་མ་དང་ནི་ལྔས་རྩེན་དང། །འཇིག་རྟེན་སྐྱོང་བ་འཕྲུལ་ཆེན་དང། །ཟླ་བ་ཉི་མ་རྒྱུ་སྐར་བཅས། །མཆོག་ཏུ་མི་བཟད་བཟའ་རྣམས་དང། །གང་ཡང་ཀླུ་ཆེན་ཐམས་ཅད་དང། །ལྷ་དང་དེ་བཞིན་དྲང་སྲོང་དང། །ལྷ་  
མིན་མཁའ་ལྡིང་དྲི་ཟ་དང། །མིའམ་ཅི་དང་ལྟོ་འཕྱེ་ཆེ། །བསྲུང་ཕྱིར་རྟག་ཏུ་འབྲང་བར་བྱེད། །གང་གིས་རིག་སྔགས་སྟོབས་ཆེན་མོ། །རྫུ་འཕྲུལ་ཆེན་མོ་བྲིས་ནས་ནི། །ཤེས་རབ་ཅན་གྱི་ལག་ལ་གདགས། །རྟག་ཏུ་ཕུན་སུམ་ཚོགས་པ་ཐོབ། །སོ་སོར་འབྲང་མ་ཆེན་པོའི་སྲུང་བ་  
སློབ་དཔོན་སངས་རྒྱས་ཡེ་ཤེས་ཞབས་ཀྱིས་མཛད་པ། །གདམས་ངག་དུས་ད་ལྟ་བྱེད་པའི་ཚུལ་པཎྜི་ཏ་སུ་མ་ཏི་ཀཱི་རྟིའི་ཞལ་སྔ་ནས་གཞུང་དུ་བསྡེབས་པ་རྫོགས་སོ།། །།ལག་པ་རེག་ཅིང་ཛ་ཞེས་བརྗོད་པས་གཤེགས་སུ་གསོལ་ལོ། །ལོ་ཙཱ་བ་ཆེན་པོ་དྷརྨ་ཀཱིརྟིས་བསྒྱུར་བའོ།།  
  
  
