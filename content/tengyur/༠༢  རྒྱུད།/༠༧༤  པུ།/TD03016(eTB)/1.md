  
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །སེམས་ཅན་ཚེ་ཟད་པ་བསྲིང་བའི་ཆོ་ག་སྒྲུབ་པ་པོ་  
དམ་ཚིག་དང་ལྡན་པས་དཀྱིལ་འཁོར་སྔ་མ་ལྟར་བཞེངས་ལ། བུམ་པ་གཅིག་ལ་དཔའ་བོ་ཆེན་པོའི་ཕྱག་མཚན་བཏབ་ལ་དེར་རྡོ་རྗེ་མིག་གིས་བལྟས་ཏེ་བགེགས་བསྐྲད་ལ་རང་ལྷའི་རྣལ་འབྱོར་དུ་བྱས་ཏེ། ཁམས་གསུམ་ན་གནས་པའི་སེམས་ཅན་ཨ་དཀར་པོར་བསྡུས་ལ་དེ་ཉིད་  
ལས་འོད་འཕྲོས་པས་ལྷ་མོ་དཀར་མོ་ལག་ན་ཚེའི་བུམ་པ་ཐོགས་པ་གྲངས་མེད་པ་སྤྲོས་ལ། དེ་ལ་མཆོད་པས་མཆོད་ལ་འཆི་བའི་ལྟས་བྱུང་བའི་འགྲོ་བ་དེ་ལ་བསྟིམས་པས་མདངས་ངེས་པར་འཇུག་གོ། །དེ་ལྟ་བུ་བྱས་ན་ནི་ལོ་གཅིག་ཏུ་ཚེ་བསྲིང་བར་ངེས་སོ། །ཚེ་ཟད་པ་བསྲིང་  
བའི་ཆོ་ག་རྒྱུན་གྱི་འཁོར་ལོ་ཞེས་བྱ་བ། སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།།  
  
