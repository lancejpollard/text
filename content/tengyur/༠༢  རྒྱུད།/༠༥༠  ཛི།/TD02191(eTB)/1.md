  
།རྒྱ་གར་སྐད་དུ། །བཛྲ་པཱ་ཎི་མཱརྒཱ་ཥྙཱཾ་ག་བོད་སྐད་དུ། ཕྱག་ན་རྡོ་རྗེའི་ལམ་ཡན་ལག་བརྒྱད་པ། འཕགས་པ་ལག་ན་རྡོ་རྗེ་ལ་ཕྱག་འཚལ་ལོ། །རིགས་ལྔ་ཁྲོ་བོ་རིགས་གཅིག་པས། །གཉིས་པོ་དབྱེར་  
མེད་རྣམ་བཞི་འདྲས། །བཅོམ་ལྡན་དེ་བཏུད་སྒྲུབ་པའི་ཐབས། །གཏུམ་པོ་ཁྲོས་པའི་གཞུང་བཞིན་བྱ། །དེ་ལ་དུར་ཁྲོད་ལ་སོགས་པའི་གནས་སུ་གདོང་ལ་སོགས་པ་དག་པར་བྱས་ཏེ་དྲི་ཆུའི་ཆག་ཆག་བཏབ་ལ། རྣལ་འབྱོར་པ་དབང་ཐོབ་པས་སྟན་བདེ་བ་ལ་འདུག་སྟེ་རང་གི་སྙིང་གར་  
ཧཱུཾ་སྔོན་པོ་བསམ། དེའི་འོད་ཟེར་གྱིས་བླ་མ་དང་ལྷ་དང་རྒྱལ་བ་སྲས་དང་བཅས་པ་རྣམས་ཐུགས་བསྐུལ་ཏེ་བསོད་ནམས་ཀྱི་ཚོགས་བསགས་པ་ནི། སངས་རྒྱས་ཆོས་དང་དགེ་འདུན་དང། །བྱང་ཆུབ་སེམས་དཔའི་ཚོགས་རྣམས་དང། །བཅོམ་ལྡན་ཕྱག་ན་རྡོ་རྗེ་ལ། །བདག་  
ནི་གུས་པས་ཕྱག་འཚལ་ལོ། །འདོད་ཡོན་ལྔ་དང་རིན་ཆེན་བདུན། །བཀྲ་ཤིས་རྫས་བརྒྱད་འཁོར་ཡུག་བཅས། །ཕྱི་ནང་གསང་བའི་མཆོད་པ་རྣམས། །བླ་ན་ཡོད་མེད་མཆོད་པར་བཞེས། །བདག་གིས་ཐོག་མཐའ་མེད་པ་ནས། །སྡིག་པ་བགྱིས་པ་མ་ལུས་ཀུན། །བཅོམ་  
ལྡན་ཕྱག་ན་རྡོ་རྗེ་ཡི། །སྤྱན་སྔར་ད་ལྟ་མཐོལ་ཞིང་བཤགས། །བླ་མ་དཀོན་མཆོག་གསུམ་པོ་དང། །གསང་སྔགས་ཀུན་བདག་རྡོ་རྗེ་ཅན། །དེ་རིགས་འཛིན་པའི་རྣལ་འབྱོར་ཀུན། །དགེ་བ་མཛད་ལ་རྗེས་ཡི་རང། །བཅོམ་ལྡན་ཕྱག་ན་རྡོ་རྗེ་ནི། །དུས་གསུམ་བདེ་གཤེགས་  
  
།བྱིན་གྱི་རླབས་ཀྱིས་དབང་བསྐུར་ལ། །གསང་སྔགས་འཁོར་ལོ་བསྐོར་བར་བསྐུལ། །སྐྱོན་བྲལ་མཐུ་ལྡན་ཁྱེད་རྣམས་ལ། །སྐྱེ་རྒ་ན་འཆི་མེ་མངའ་ཡང། །འགྲོ་བའི་དོན་དུ་སྐུ་སྤྲུལ་ལ། །མཐུན་འཇུག་མྱ་ངན་མི་འདའ་གསོལ། །བདག་གིས་དགེ་བ་ཅི་  
བསགས་ཀུན། །གཅིག་ཏུ་བསྡུས་ཏེ་བསྡོམས་ནས་སུ། །བླ་མེད་བྱང་ཆུབ་ཐོབ་བྱའི་ཕྱིར། །སེམས་ཅན་ཀུན་གྱི་དོན་དུ་བསྔོ། །དེ་ནས་བྱམས་པ་དང་སྙིང་རྗེ་དང། དགའ་བ་དང་བཏང་སྙོམས་བསྒོམ་མོ། །དེ་ནས་ཡེ་ཤེས་ཀྱི་ཚོགས་བསགས་ཏེ། ཨོཾ་སརྦ་དྷརྨཱ་སཱ་བྷཱ་བ་ཨཱཏྨ་  
ཀོཧཾ་ཞེས་བརྗོད་པས་ཆོས་ཐམས་ཅད་སྟོང་པ་ཉིད་དུ་བསྒོམ་མོ། །དེ་ནས་རང་གི་སྙིང་གར་ཨ་ལས་བྱུང་བའི་ཟླ་དཀྱིལ་དུ་ཧཱུཾ་བསམ་མོ། །དེའི་འོད་ཀྱི་དོན་བྱས། བར་ཆད་བསལ། མཆོད་པ་ཕུལ། བྱིན་རླབས་བསྡུས་ས་བོན་ལ་ཐིམ་པས་ཁྲོ་བོའི་རྡོ་རྗེ་རྩེ་ལྔ་པར་བལྟས་ཏེ། དེའི་  
ལྟེ་བ་ཅན་གྱི་ཡང་དེ་ལྟར་བྱས། །དེ་ཡོངས་སུ་གྱུར་པ་ལས། ཞལ་གཅིག་པ། ཕྱག་གཉིས་པ་སྐུ་མདོག་མཐིང་ག་གཡས་རྡོ་རྗེ་བསྣུན་པའི་ཚུལ། གཡོན་སྡིགས་མཛུབ་ཐུགས་ཀར་བཀན་པ། ལྟོ་འགྲོས་བརྒྱན་ཅིང་སྟག་ཤམ་གསོལ་བ། སྤྱན་གསུམ་པ། མཆེ་བ་གཙིགས་པ་  
སྐྲ་བརྫེས་ཤིང་སྨ་ར་སེར་བ། ཞབས་གྱད་ཀྱི་འདོར་སྟབས་སུ་བགྲད་པ། ཐུགས་ལས་རིགས་བཞི་ཡུམ་དང་འཁྱུད། །སེང་གེ་སྟག་དང་ཅེ་སྤྱང་ཕག་སྤྲུལ་པའི་ཁྲོ་ཆུང་བསམ་མི་ཁྱབ། །མེ་དཔུང་འབར་བའི་བདག་ཉིད་བསམ། །དེ་རྗེས་ཧཱུཾ་ལས་འོད་འཕྲོས་པས། །ཡེ་ཤེས་སྤྱན་དྲངས་  
མཆོད་སོགས་བྱ། །ཕྱག་རྒྱ་བཞི་ཡིས་རྒྱས་བཏབ་ལ། །སྐུ་གསུངས་ཐུགས་སུ་བྱིན་གྱིས་བརླབ། །སྤྱན་ལ་སོགས་པས་དབང་ལ། །སྤྲོ་བསྡུ་མི་སྐྱོའི་བར་དུ་བསྒོམ། །དེ་ནས་ཏིང་འཛིན་གསུམ་དང་མ་བྲལ་བར་བཟླས་པ་བྱ་སྟེ། ཨོཾ་བཛྲ་ཙཎྜ་མྷཱ་རོ་ཥ་ཎ་ཧཱུཾ་ཕཊ། གཟུངས་སམ་  
རིགས་ལྔའི་སྙིང་པོ་གང་ཡང་འདྲའོ། །དེ་ནས་གཏོར་མ་གཏང། བསྟོད་པ་བྱ། ཡི་གེ་བརྒྱ་པ་བཀླག་ཡེ་ཤེས་པ་གཤེགས། དམ་ཚིག་པ་བསྡུམ། །སྤྱོད་ལམ་བཞི་དགེ་བའི་ཆོས་སུ་སྤྱད་པར་བྱའོ། །དེ་ནས་རྫོགས་པའི་རིམ་པ་ནི། ས་བོན་རཾ་དུ་འབར་བ་ཡིས། །ཁ་སྦྱོར་ཉི་ཟླའི་  
  
༄༅། །འཕྲོ་འདུ་ལས། །ཐབས་དང་ཤེས་རབ་སྦྱོར་བ་ཡིས། །བདེ་བ་ཆེན་པོ་གསོ་མཛད་པ། །ཐིག་ལེའི་རང་བཞིན་མི་ཤིགས་ཀྱིས། །བགེགས་རིགས་སྟོང་ཕྲག་འཇོམས་པར་མཛད། །དེ་ནས་ཡང་དག་བཤད་པར་བྱ། །གཏོར་མ་ལས་རབ་ཀུན་གྱི་མཆོག་  
ལས་རྣམས་ཀུན་གྱི་སྔོན་དུ་འགྲོ་ཡཾ་རཾ་ཀཾ་དག་ས་བོན་ལས། །རླུང་དང་མེ་དང་ཐོད་པའི་སྐྱེད། །ཨ་ལས་ཐོད་པའི་གཞལ་ཡས་སུ། །ཤུ་དང་བི་མུ་མ་ར་ལས། །ན་དང་གོ་དང་ཀུ་ད་ཧ། །མི་འཆི་ལྔ་དང་རབ་གསལ་ལྔ། །སྟེང་དུ་ས་བོན་དགོད་བྱ་བ། །ཨོཾ་དང་ཧཱུཾ་དང་ཏྲཱཾ་ལཾ་ཁཾ། །  
ལཾ་མཱཾ་པཾ་ཏཱཾ་བཾ་དག་ལས། །ཡབ་ཡུམ་སྙོམས་འཇུག་བདུད་རྩིའི་ཆུར། །དཔའ་བོ་གསུམ་གྱིས་བྱིན་བརླབས་ལ། བརྗོད་པས་དཀར་དམར་དངུལ་ཆུའི་མདོག་ཡེ་ཤེས་བདུད་རྩིར་བྱིན་བརླབས་ལ། རྡོ་རྗེ་ཁོང་གསེང་ཡེ་ཤེས་ལྗགས། ཧཱུཾ་མཛད་སྔགས་འདིས་གསོལ་བར་  
བསམ༑ །ཨོཾ་ཙཎྜ་བཛྲ་པཱ་ཎ་ཡེ་མ་ཧཱ་བ་ལིཾ་ཨི་དཾ། གྲྀཧྞ་གྲིཧྞ། ཁཱ་ཧི་ཁཱ་ཧི། མུཉྫ་ཧོ་ས་མ་ཡེ་སཱ་ཧཱ། དེ་ནས་སྨན་གྱི་མཆོད་པ་ནི། ཨ་མྲྀ་ཏ་པཱུ་ཛ་ཧོ། །རཀྟའི་མཆོད་པ་ནི། རཀྟ་པི་པ་ཏ་ཡོ། ཚོགས་ཀྱི་མཆོད་པ་ནི། །ག་ཎ་པཱུ་ཛ་ཧོ། །དེ་ནས་ལྷག་མ་བསྡོ་བྱ་བ། སྔགས་འདི་བརྗོད་  
པས་ཐིམ་པར་བསམ། །ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ་ཨཱ་དྱ་ནུཏྤནྣ་ཏཱཏ། ཨོཾ་ཨཱཧཱུཾ་སཱ་ཧཱ། ཞེས་པའི་སྔགས་ཀྱིས་འབྱུང་པོ་ཐམས་ཅད་ལ་གཏོར་མ་གཏང་ངོ། །དེ་ནས། སངས་རྒྱས་ཀུན་གྱིས་གནང་བའི་ལྷ། །མཆེ་བ་གཙིགས་ཤིང་མེ་མདག་སྤྱན། །མེ་ལྕེའི་དབུགས་ལ་  
འཇིགས་པའི་དར། །ཕྱག་ཞབས་ནོར་རྒྱས་བུ་ཡིས་བརྒྱན། །ནག་པོ་གདོལ་བའི་སེ་རལ་ཁ། །དགའ་བོ་ཉེ་དགས་སྙན་ཆ་མཛད། །སྦྲུལ་གདུག་འབར་བས་ཕྱག་ཞབས་བརྒྱན། །སྐུ་ཡི་བཞིན་དང་གཟི་བརྗིད་རྒྱས། །ཁྲོ་གཉེར་སྨིན་མ་དཔྲལ་བར་བསྡུས། །ཡ་སོས་མ་མཆུ་  
དྲག་ཏུ་མནན། །གཤིན་རྗེའི་ཆ་བྱེད་འདི་གས་བྱེད་སྐུ། །གློག་ལྟར་འཁྱུག་པའི་ལྗགས་འདྲིལ་ཞིང། །གསུས་པ་ཆེ་ཞིང་སྦྲུལ་ཟ་བ། ལག་པ་བརྡབས་པའི་སྒྲ་ཡིས་ནི། །ཁམས་གསུམ་རྣམས་ནི་འཇིགས་པར་བྱེད། །སྨ་ར་སེར་པོ་གྱེན་དུ་འཁྱིལ། །ཁྲོ་གཉེར་སྨིན་མ་མེ་  
  
ཁམ་ནག་རལ་པ་གྱེན་དུ་བརྫེས། །ཕྱག་གཡས་གསེར་གྱི་རྡོ་རྗེ་བསྣམས། །གཡོན་པ་སྡིགས་མཛུབ་ལོག་འདྲེན་གཟིར། །སྐུ་ལ་མེ་འབར་སྲིད་གསུམ་འདུལ། །འདབ་བཟངས་རྒྱལ་པོས་སྐར་གས་མཛད། །དཔག་ཚད་བརྒྱད་ཁྲི་རྒྱ་མཚོའི་ཟབས། །ཞབས་  
ཀྱི་པུས་མོར་ཕྱིན་མཛད་ནས། །དབང་པོ་ཉི་མ་ཕྲག་ལ་ཁུར། །ཨཱ་ལིའི་གད་རྒྱངས་ཆེན་པོ་ཡིས། །ཀུན་དུ་དགོང་ཅིང་འཁྲུག་པར་བྱེད། །ཧཱུཾ་དང་ཕཊ་གྱི་གད་རྒྱངས་ཀྱིས། །ཧ་ཧ་བཞད་ཅིང་དྲག་ཤུལ་ཆེ། །ཀླུ་རྣམས་འདུལ་བར་བྱེད་ལ་བསྟོད། །དེ་ནས་སྔགས་ཀྱི་བྱེ་བྲག་ནི། །ཨོཾ་བཛྲ་  
ཙནྜ་མ་ཧཱ་རོ་ཥ་ཎ་ཧཱུཾ་ཕཊ། ཨོཾ་ནཱི་ལཱཾ་བ་ར་དྷ་ར་བཛྲ་པཱ་ཎི་ཧཱུཾ་ཕཊ། སོཾ་བཛྲ་པཱ་ཎི་ཧཱུཾ་བཛྲ་རོ་ཥ་ཎ་ཧཱུཾ་ཕཊ། ཨོཾ་བཛྲ་ཙནྜ་སརྦ་དུཥྚཱན་ཏ་ཀ་ཧ་ན་ད་ཧ་པ་ཙ་ཧཱུཾ་ཕཊ། ཨོཾ་བཛྲ་པཱ་ཎི་ས་མནྟ་ཀ་ར་མ་རཀྵ་ཙིཏྟ་བཛྲ་ནཱ་ག་ས་མནྟ་ཧཱུཾ་ཕཊ། རིགས་ལྔ་གཏུམ་པའི་དྲག་སྔགས་ཏེ། །རིམ་པ་ཡིས་ནི་ཤེས་པར་  
བྱ༑ །ཏདྱ་ཐཱ་ནས་བྷ་ག་བའན། ར་ཛྙཱ་པ་ཡི་པར་དུ་ནི། །གཏུམ་པོ་ཁྲོས་པའི་རྒྱུད་བཞིན་ནོ། །དེ་དག་གདགས་པའི་དྲག་སྔགས་ནི། །སྦྱོར་བས་ཡང་དག་བསྟན་པར་བྱ། །ཨོཾ་ཧ་ཡཀྵ་སོད་རྡོ་རྗེ་ཎ་རི་ཐཱ་རྦད། ཛཱ་བུ་རཾ་རྦད། མུཾ་རིག་མུཾ་རིག་མཱ་ར་ཡ་ཤིག་སོག་ཚིག་ནན་རྦད། ལུས་  
རུལ་ནཱ་ག་མཱ་ར་ཡ་ཕཊ། རཾ་རཾ་ཛ་ལ་ཛ་ལ། ཤིག་ཤིག་མཱ་ར་ཡ། རྡུལ་བུན་རྦད་སོད། ཨོཾ་བཛྲ་ཙནྜ་སརྦ་དུཥྚཱན་ཀྲིག་ནན། ཨེ་ཧུར་ཐུཾ་ཛ་མཱ་ར་ཡ་རྦད། ནཱ་ག་ཙིཏྟ་མཱ་ར་ཡ་རྦད། ཡཀྵ་ཙིཏྟ་མཱ་ར་ཡ་རྦད། རུ་ཀྲཾ་ཙིཏྟ་མཱ་ར་ཡ་རྦད། ར་ཛཱ་ཙིཏྟ་མཱ་ར་ཡ་རྦད། རཀྵ་ཙིཏྟ་མཱ་ར་ཡ་རྦད། ཙར་ཙིཏྟ་མཱ་  
ར་ཡ་རྦད། ཧཾ་ཤཾ་ཙིཏྟ་མཱ་ར་ཡ་རྦད། བ་ར་ས་ཏུ་ཙིཏྟ་མཱ་ར་ཡ་རྦད། མུས་མུན་ཙིཏྟ་མཱ་ར་ཡ་རྦད། རུ་ཀྲི་ཙིཏ་མཱ་ར་ཡ་རྦད། ཉི་མས་བླ་ནན། ཀླད་པ་ནན། ཙི་ཏྲ་ཀུ་ལི་ནན། ཀུ་ན་ཤིག། ཙི་ཏྲ་མུ་ཏྲ་བཟློག་བྱེར། ནཱ་ག་ཤིག་ནཱ་ག་གློག་ནཱ་ག་གྷོ་ལ་ནན། ཆེ་གེ་ཙིཏྟ་མཱ་ར་ཡ་ཧཱུཾ་ཕཊ། གདུག་པ་  
རྣམ་གསུམ་གསད་བྱ་བ། །ཐོག་མར་ཤེ་དང་རྩོ་ལ་སྦྱར། །དྲེགས་པ་བཅུ་ནི་འདུལ་བྱེད་པ། །གོང་ལྟར་མཐུན་དང་བར་པ་གཟུང། །བསྲུང་ཞིང་ཟློག་པར་བྱེད་པ་ནི། །འགྲེས་ཀྱིས་ཐ་མར་ཤེས་པར་བྱ། །གཞན་ཡང་སྔགས་ཀྱི་སྦྱོར་བ་ནི། །འདི་ལྟར་རབ་ཏུ་བསྟན་པར་བྱ། །ཨོཾ་ག་རུ་  
  
༄༅། །ཌ་ཧཾ་ས་ཡ། ཙ་ལ་ཙ་ལ་སཱ་ཧཱ། སེར་བ་བཅད་པའོ། །ཐལ་ཆེན་དང་ཡུངས་ཀར་གྱིས་བྱའོ། །ཨོཾ་ཨེ་ཤོང་ཐི་ཏོ། ཧུ་ལུ་ཧུ་ལུ། ཛ་ལ་ཛྙ་ཧོ། ཧུ་ལུ་ཧུ་ལུ། ཡང་ཏྲིའི་བ་ཐི་ཏོ། །ཧུ་ལུ་ཧུ་ལུ། ཏད་ཏྲེ་བ་པྲ་ཏི་ག་ཛ་ཏུ། ཧུ་ལུ་ཧུ་ལུ་སཱ་ཧཱ། སྔགས་ཀྱི་རྒྱལ་པོ་འདི་འཐབ་  
པ་དང༑ རྣམ་པར་རྩོད་པ་ཐམས་ཅད་ལ་བཟླས་པས་ཞི་བར་བྱེད་དོ། །ཨོཾ་མོ་ཙ་ནི་མོ་ཙ་ཡ། མོ་ཀྵ་ནི་མོ་ཀྵ་ཡ། ཛྲི་རྦམ་བ་ར་དེ་སཱ་ཧཱ། ཆུ་ལ་བཏབ་སྟེ་གཏོར་ན་བཅིངས་པ་ལས་རྣམ་པར་གྲོལ་ལོ། །ཨོཾ་ཏ་རི་ནི་ཏ་ར་ཡ། མོ་ཙ་ནི་མོ་ཙ་ཡ། མོ་ཀྵ་ནི་མོ་ཀྵ་ཡ། བཛྲ་བཾ་བ་ར་དེ་སཱ་ཧཱ། ཏིལ་  
མར་ལ་མངོན་པར་བསྔགས་ཏེ། སྐྱེ་བའི་སྒོ་ལ་བསྐུས་ན་སྦྲུམ་མ་བདེ་བར་བཙའ་བར་འགྱུར་རོ། །ཨོཾ་ཏཱ་རེ་ཏུཏྟཱ་རེ། མོ་ཀྵ་ཡཱ་བཛྲི་པཾ་སཱ་ཧཱ། གུར་གུམ་གྱིས་གྲོ་ག་ལ་གང་གི་མིང་སྨོས་པའི་སྔགས་མངོན་པར་བྲིས་ལ། སྤྲ་ཚིལ་གྱིས་གཏུམས་ཏེ་དྲི་ཞིམ་པོས་བཀང་བེའི་ཆུའི་  
བུམ་པར་བླུགས་ཏེ། མེ་ཏོག་དྲི་ཞིམ་པ་ལ་དུས་གསུམ་དུ་མཆོད་པ་བྱས་ན། འཐབ་རྩོད་ཐམས་ཅད་ལས་རྣམ་པར་རྒྱལ་བར་འགྱུར་རོ། །ཨོཾ་ཨ་མ་ར་ཎི་ཛཱི་བནྟཱི་ཡེ་སཱ་ཧཱ། སྔགས་འདི་ལེགས་པར་བཟླས་ན་ལས་ཐམས་ཅད་འགྲུབ་པར་འགྱུར། ཁྱད་པར་དུ་འབྲུམ་བུ་ལ་  
སོགས་པ་ལ་ཆུ་ལ་བཏབ་ནས་འཐུངས་ན་འབྲུམ་བུ་ཐམས་ཅད་ཞི་བར་འགྱུར་རོ། །ཨོཾ་ཙཎྜ་མ་ཧཱ་རོ་ཤ་ན་ཧཱུཾ་ཕཊ། སྔགས་ཀྱི་རྒྱལ་པོ་འདི་ལན་ཅིག་བཟླས་བས་སྡིག་པ་ཐམས་ཅད་སྲེག་པར་བྱེད་དོ། །འབྱུང་པོ་ལ་སོགས་པའི་གདོན་ལ་ཡུངས་ཀར་ལ་བསྔགས་ཏེ་གཏོར་བས་  
འབྱེར་རོ། །བྱིས་པ་གསར་དུ་བཙའ་བ་ལ་སྐམ་པ་ལ་རྡོ་རྒྱུས་ཀྱིས་བྲིས་ཏེ་སྒོ་གོང་དུ་བཏགས་ན་བསྲུང་བའི་མཆོག་ཏུ་འགྱུར་རོ། །ཨོཾ་ཛཾ་བྷ་ལ་ཛ་ལེནྡྲ་ཡེ་སཱ་ཧཱ། ཨོཾ་མ་ཎི་བྷ་དྲཱ་ཡ་སཱ་ཧཱ། ཨོཾ་པུ་རྞྞ་བྷ་དྲཱ་ཡ་སཱ་ཧཱ། ཨོཾ་དཱ་ན་དཱ་ཡ་སཱ་ཧཱ། ཨོཾ་བཻ་ཤྲ་བ་ཎཱ་ཡ་སཱ་ཧཱ། ཨོཾ་ཀི་ལི་མ་ལི་ནི་སཱ་ཧཱ་  
ཨོཾ་པི་ཙི་ཀུཎྜ་ལི་ནེ་སཱ་ཧཱ། ཨོཾ་མུ་ཁེནྡྲཱ་ཡ་སཱ་ཧཱ། ཨོཾ་ཙ་ལེནྡྲཱ་ཡ་སཱ་ཧཱ། ཛཾ་བྷ་ལ་ལ་གནོད་སྦྱིན་ཆེན་པོ་བརྒྱད་ཀྱིས་བསྐོར་བའི་ནོར་བསྒྲུབ་པའོ།། །།དེ་ནས་རབ་གནས་བཤད་པར་བྱ། །གཟའ་སྐར་དུས་ཚེས་བཟང་པོ་ལ། །བཀྲ་ཤིས་བུམ་པ་མཚན་ལྡན་དུ། །འདག་ཆལ་ལ་  
  
།སྟོད་རྩ་བརྒྱད་དུ་གཟུངས་བརྗོད་དོ། །ཁྲུས་ཁང་གསེར་དང་མུ་ཏིག་ཅན། །རིན་ཆེན་སིལ་མ་སྤུང་བར་བཀྲུ། །ཇི་ལྟར་བལྟམས་པའི་ཚིགས་བཅད་བརྗོད། །ལུགས་མ་བཀྲུ་ཞིང་མེ་ལོང་ལ། །པོ་ཏི་ལྷ་ཁང་བཀྲུ་བྱའོ། །ཁྲུས་བྱེད་ན་བཀྲ་ཤིས་ཀྱི་ཚིགས་  
བཅད་དང་རོལ་མོའི་སྒྲ་སྣ་ཚོགས་དགྲོལ་ལོ། །སྲན་ཕྱེ་དང་འབྲས་ཡོས་དང་ཏིལ་མར་ལ་སོགས་པ་ལ་ཀུ་ཤའི་པིར་གྱིས་ཁྲུས་བྱ་ཞིང་སྔགས་འདི་བརྗོད། ན་མོ་སརྦ་ཏ་ཐཱ་ག་ཏ་དུ་རྞ་དུ་པ་པ་ཀྲ་སྟ་ཡེ་སྦཱ་ཧཱ་ཞེས་བརྗོད་དོ། །དེ་ནས་རས་ཁ་ཚར་མ་ཉམས་པས་དྲིལ་ཕྱིས་བྱ་ཞིང་སྔགས་དེ་  
བརྗོད་དོ༑ །དེ་ནས་དཀྱིལ་འཁོར་ཆེན་པོ་སྤྱན་དྲངས་ལ་བདག་གིས་དཀྱིལ་འཁོར་བསྒྲུབ་སྟེ། བདག་ཉིད་དཀྱིལ་འཁོར་མཆོད་པ་རྫོགས་པའི་རྗེས་ལ་རབ་གནས་ཀྱི་ལྷ་རྣམས་ཤིན་ཏུ་གསལ་བར་བྱས་ཏེ། ཡེ་ཤེས་ཀྱི་འཁོར་ལོ་བར་སྣང་དུ་བསྡུས་ཏེ་སྤྱན་དྲངས་ལ་གཉིས་སུ་མེད་  
པར་བསྟིམས་ལ། དབང་བསྐུར་རྒྱས་བཏབ་ལ་མཆོད་པ་ཤིན་ཏུ་རྒྱས་པར་བྱའོ། །དེ་ཡང་གསེར་གྱི་ཐུར་མས་སྤྱན་དབྱེ་བའི་སྔགས་ནི་འདིའོ། །ཨོཾ་ཙཀྵུ་ཛྙཱ་ན་ཙཀྵུ་པྲ་བེ་ཤ་ཡ་སཱ་ཧཱ། སྙན་དབྱེ་བ་ནི་ཨོཾ་ཀརྞ་ཡེ་སཱ་ཧཱ། ཤངས་དབྱེ་བ་ནི་ཨོཾ་ན་ག་གནྡྷེ་སཱ་ཧཱ། ཞལ་དབྱེ་བ་ནི་ཨོཾ་མུ་  
ཁ་ཡེ་སཱ་ཧཱ། ན་བཟའ་གསོལ་བ་ནི་ཨོཾ་བ་ཙན་ཙ་ལི་ཀ་ཡེ་སཱ་ཧཱ། དུང་གི་སོ་མངས་དང་གསེར་གྱི་སྤུ་གྲིས་རབ་ཏུ་བྱུང་བ་དང། བྱང་ཆུབ་སེམས་པའི་བྱ་བ་བྱའོ། །པུ་སྟི་གླེགས་བམ་རྣམས་ནི་རྡོ་རྗེ་ཆོས་དང་ཡུམ་ཆེན་མོར་བྱིན་གྱིས་བརླབ་བོ། །མཆོད་རྟེན་ནི་རྣམ་པར་སྣང་  
མཛད་དུ་བྱིན་གྱིས་བརླབ་བོ། །རྡོ་རྗེ་དང་དྲིལ་བུ་ལ་སོགས་པ་ནི་རང་རང་གི་ཕྱག་མཚན་དུ་བྱིན་གྱིས་བརླབ་བོ། །གཙུག་ལག་ཁང་ལ་སོགས་པ་དེ་དག་ཐམས་ཅད་ལ་ཡེ་ཤེས་སེམས་དཔའ་བཅུག་ལ་རྒྱས་བཏབ་ཅིང་བྱིན་གྱིས་བརླབས་ཏེ་དབང་བསྐུར་ལ་མཆོད་པ་རྒྱ་ཆེན་པོས་  
མཆོད་ལ་བཀྲ་ཤིས་ཆེན་པོར་མངའ་གསོལ་ལོ།། ༄༅། །དེ་ནས་བདུན་ཚིགས་བྱེད་པར་འདོད་ན། བསྙེན་པ་སྔོན་དུ་སོང་བས་གསོན་པོའི་བསྲུང་བ་བྱས་ཏེ། རུས་བུའམ་མཚན་བྱང་ལ་སོགས་པའི་དྲི་མ་སྦྱངས་ཏེ། འདོད་ལྷའི་ཐུགས་རྗེས་གཤིན་པོ་ངན་སོང་  
  
༄༅། །གསུམ་ནས་དྲང་ཞིང། གཤིན་པོའི་ཤེས་པ་ཨ་ཐུང་གནས་པ་དེ་མཚན་བྱང་ལ་བསྟིམས་ཏེ། དྲག་པོའི་སྦྱིན་སྲེག་གིས་གཤེད་ཕྲལ་ལ། དུག་སྦྱང་ཞིང་འགྲོ་དྲུག་ནས་དྲངས་ཏེ། འདོད་ཆགས་ཞེ་སྡང་གཏི་མུག་གསུམ། །འདི་གསུམ་འཇིག་རྟེན་  
དུག་ཡིན་ཏེ། །སངས་རྒྱས་ཆོས་དང་དགེ་འདུན་གསུམ། །བཅོམ་ལྡན་ཕྱག་ན་རྡོ་རྗེ་ཉིད། །དཀོན་མཆོག་བདེན་པས་དུག་མི་མངའ། །དཀོན་མཆོག་བདེན་པས་དུག་བཅོམ་མོ། །དུག་ཀ་ཤཱནྟིཾ་ཀུ་རུ་ཡེ་སཱ་ཧཱ། ཞེས་བརྗོད་ཅིང་འགྲོ་དྲུག་ནས་དྲངས་ལ་དཀྱིལ་འཁོར་ཆེན་པོར་དབང་  
བསྐུར་ཏེ། མེ་མར་གྱིས་ལམ་བསྟན་ལ་བདེ་བ་ཅན་གྱི་ཞིང་ཁམས་སུ་གནས་སྤར་རོ།། ༄༅། །དེ་ནས་སྦྱིན་སྲེག་བཤད་པར་བྱ། །ཞི་བ་དཀར་ཞིང་ཟླུམ་པ་ལ། །ཀུ་ཤའོ་མ་ཅན་གྱིས་བསྲེག་འབྲས་ཆན་དཀར་གསུམ་མངར་གསུམ་དབུལ། །ཏ་ལ་ནྱ་གྲོ་དྷ་ཡིས་  
བསྲེག་གྲུ་བཞི་རིན་ཆེན་མཛེས་པས་སྤྲས། །སྨན་དང་རིན་ཆེན་སྣ་ལྔ་དབུལ། །དབང་ལ་དམར་ཞིང་ཟླ་གམ་ལ། །ཙནྡན་དམར་ལ། དེ་ཡི་གཞལ་ཡས་དྲག་པོ་རུ། །བཅོམ་ལྡན་ཆོ་ག་ལེགས་པ་ཡིས། །དའུར་བ་ཤིང་ཐོག་ལ་སོགས་དབུལ། །དྲག་པོ་མཐིང་ནག་གྲུ་གསུམ་ལ། །ཆུ་ཤིང་  
ཚེར་མ་ཅན་གྱིས་བསྲེག་རྡོ་རྗེ་ལྕགས་ཀྱུས་སྤྲས་པ་ལ། །དུག་དང་ཁྲག་དང་དྲག་པོས་དབུལ། །མེ་ལྷའི་ཆོ་ག་རྫོགས་བྱས་ལ། དེ་ཡི་གཞལ་ཡས་དྲག་པོ་རུ། །བཅོམ་ལྡན་ཆོ་ག་ལེགས་པ་ཡིས། །སྦྱིན་སྲེག་སྔགས་ནི་འདི་ལྟར་རོ། །ཨོཾ་ཨ་གྣ་ཡེ་ཛྭ་ལ་རཾ། སརྦ་ཤ་ཏྲཱུཾ། ཤཱ་ནྟིཾ་ཀུ་  
རུ་སཱ་ཧཱ། ཞི་བའི་འོ། །པུ་ཥྚིཾ་ཀུ་རུ་སཱ་ཧཱ། རྒྱས་པའི་འོ། །བ་ཤཾ་ཀུ་རུ་སཱ་ཧཱ། དབང་གིའོ། །མཱ་ར་ཡ་ཀུ་རུ་ཧཱུཾ་ཕཊ། དྲག་པོའིོ། །ན་མཥྩཎྜ་བཛྲ་པཱ་ཎ་ཡེ། མ་ཧཱ་ཡ་ཀྵ་སེ་ནཱ་པ་ཏ་ཡེ། སརྦ་ཤ་ཏྲཱུཾ་ཞེས་པ་ཕྲིན་ལས་བཞིའི་སྔགས་གདགས་པ་ནི་ཕྱག་ན་རྡོ་རྗེའིོ།། །།  
༄༅། །དེ་ནས་གདོན་བཤད་པར་བྱ།དབྱིབས་ལེགས་མཛེས་པའི་མཎྜལ་གསུམ། །བདག་དང་ནད་པའི་བར་དུ་བྱ། །དང་པོ་གཟུངས་ཀྱི་བུམ་པ་ལ། །གཉིས་པ་སྨྱག་ཤད་ལྕུག་མས་བྱ་བ། །གསུམ་པ་བ་སུ་རིགས་དྲུག་དགོད། །འཁར་གཞོང་སྨན་གྱིས་བཀང་བ་ནི། །ལྕུག་  
  
།མཱ་གཡུ་ལུ་ཞེས་བརྗོད་ལ། །དགང་གཟར་བླུགས་གཟར་དག་གིས་དབུལ། །ཞི་བ་ཆུ་ཡི་སྦྱིན་སྲེག་གོ། །གུ་གུལ་དུད་པས་བདུག་པ་དང། །བྲ་མའི་ལྕག་གིས་བྲབ་པ་དང། ཁྱུང་དང་མཐུ་ཆེན་བསྡིགས་ཤིང་བྲབ། །མདོངས་ཀྱིས་དུད་ཁུང་ལྟ་བུར་  
བྱ་བ༑ །རླུང་གི་དཀྱིལ་འཁོར་བསྐྱོན་བྱས་ལ། །གདོན་དེ་དཔག་ཚད་བརྒྱད་ཁྲིར་འཕང། །གདོན་རིགས་ཉི་ཤུ་རྩ་ལྔ་ལ། །སྨན་ཡང་རྩ་ལྔས་ནད་རྣམས་འཇོམས། །མཐོང་བའི་དུག་དང་རེག་པའི་དུག་ཁ་རླངས་དུག་དང་བསམ་པའི་དུག་མྱོས་པའི་དུག་དང་དུག་མཚོ་ལྔ། །གཏུམ་  
པོ་ཁྲོས་པའི་རྒྱུད་བཞིན་དུ། །རྟེན་ཅིང་འབྲེལ་བའི་རྫས་རྣམས་དང། །ཡེ་ཤེས་ལྷ་ཡི་སྔགས་ཀྱིས་དགྲོལ། །མཛེ་རིགས་སུམ་བརྒྱ་དྲུག་ཅུ་ལས། །བསྡུ་ན་བཅོ་བརྒྱད་ཤིན་ཏུ་བརྒྱད། །རྩ་དང་ཆུ་དང་དབང་པོ་དངས། །སྐྲ་དང་རུས་པ་སེན་མོ་སྤུ། །དུག་དང་རྐྱེན་དང་རིགས་དང་གདོན་  
མངལ་དང་སྲིན་བུ་ཆུ་དང་ལྟས། །དང་པོ་བརྟག་པ་གཅེས་པ་ཡིན། །གཉིས་པ་གསོ་ཐབས་བསྟན་པར་བྱ། །བརྟག་པ་བརྒྱད་ལ་གསོ་ཐབས་གཉིས། །སྨན་དང་ལྷ་རུ་ཤེས་པར་བྱ། །ལྷ་ནི་སྔོན་དུ་སོང་བ་ཡིས། །སྨན་ནི་རྟེན་ཅིང་འབྲེལ་པའི་རྫས། །བཅངས་པ་  
ཙམ་གྱིས་བསྲུང་བའི་མཆོག་རྩ་བཤལ་རྩུབ་བཤལ་རྣ་བཤལ་སོགས། །རྔབས་རུའི་ཐབས་སྦྱོར་དག་དང་ནི། །གཏར་དང་མེ་ཐུར་ལ་སོགས་པས། །རིག་པས་དཔྱད་ལ་ཀུན་ནས་དགྲོལ། །མཛེ་རིགས་བརྒྱད་ལ་གསོ་ཐབས་བརྒྱད། །བརྟག་  
ཐབས་བརྒྱད་ལ་མན་ངག་བརྒྱད། །བླ་མའི་ངག་གིས་བརྒྱན་པར་བྱ། །དུག་ལ་སྨན་གྱིས་གསོ་བར་བྱ། །རྐྱེན་ལ་རྟེན་ཅིང་འབྲེལ་བའི་ཐབས། །རིགས་ལ་རིན་ཆེན་གཏེར་གྱིས་གཟེར། །གདོན་ལ་བྱ་བ་བསྲུངས་ལྷ་ཡི་སྔགས། །མངལ་དང་སྲིན་ལ་རྩ་བཤལ་ལོ། །ཆུ་ལ་གཏར་དང་དེ་བཞིན་  
ཏེ༑ །ལས་ལ་དགེ་བའི་སྟོབས་ཀྱིས་གསོ། །ལང་ཀར་གཤེགས་པའི་མདོ་དག་ལས། །བདག་ཉིད་འཕགས་པས་ལུང་བསྟན་པས། །བརྩམ་པར་མི་འོས་མ་ཡིན་ཏེ། །ཡང་ལག་བརྒྱད་དུ་དེ་བཤད་དོ། །རྒྱུད་ཀྱི་དགོངས་པ་ཡན་ལག་བརྒྱད། །ལྷག་ཆད་རྒྱལ་པོ་བཀའ་ལས་  
  
༄༅། །འགལ༑ །ཟབ་མོ་སྒྲུབ་ཐབས་འདི་བྲིས་པས། །འདིར་འཇུག་གསང་བདག་འགྲུབ་པར་ཤོག་ཕྱག་ན་རྡོ་རྗེའི་ལམ་ཡན་ལག་བརྒྱད་པ་ཞེས་བྱ་བ། འཕགས་པ་ཀླུ་སྒྲུབ་ཀྱི་ཞལ་སྔ་ནས་མཛད་པ་རྫོགས་སོ།།  
  
  
