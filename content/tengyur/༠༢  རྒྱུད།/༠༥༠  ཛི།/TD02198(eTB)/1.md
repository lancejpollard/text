  
།རྒྱ་གར་སྐད་དུ། །བཛྲ་ག་རུ་ཌ་སཱ་དྷ་ན། བོད་སྐད་དུ། རྡོ་རྗེ་ཁྱུང་གི་སྒྲུབ་ཐབས། རྡོ་རྗེ་གཏུམ་པོ་ལ་ཕྱག་འཚལ་ལོ། །དཀོན་མཆོག་གསུམ་ལ་  
སྐྱབས་སུ་འགྲོ་བ་བྱས་ལ། རང་ཉིད་རྡོ་རྗེ་ཁྱུང་ཁ་དོག་ནག་པོ་ལག་པ་གཉིས་ཀྱིས་སྦྲུལ་ཟ་བ། གཤོག་པ་དང་སྒྲོ་ལ་སོགས་པ་གནམ་ལྕགས་ཀྱི་རལ་གྲི་མེ་འབར་བ། མིག་ཁྲོ་ཆུ་ཁོལ་བ་ལྟ་བུ། སྐུ་ཆེ་བ་ཅིག་ཏུ་བསམས་ཏེ། ཨོཾ་བཛྲ་ག་རུ་ཌ་ཙཎྜ་མ་ཧཱ་ནཱ་ག་མཱ་ར་ཡ་སོད་སོད་  
  
༄༅། །ནཱ་ག་མཱ་ར་ཡ་ཐུམ་རིལ་རྦད་རྦད་ཧཱུཾ་ཕཊ། རྟག་ཏུ་བཟླས་ལ་མ་ཡེངས་པས་བསྒྲུབ་པར་བྱའོ། །འདི་ནི་ལས་ཐམས་ཅད་པའི་སྔགས་ཏེ། གང་ལ་ཡང་བུམ་པར་ཆུ་བླུགས་ལ་ཁྱུང་བསྐྱེད་ལ་བཟླས་པ་བརྒྱ་རྩ་བརྒྱད་བཟླས་ཏེ། དེ་ནས་ཡུངས་ཀར་བླུགས་ལ་ཁྲུས་  
བྱའོ༑ །ནད་གང་ན་བར་ཡང་བྱུག་པར་བྱའོ། །བྱའི་ཤ་མི་བཟའ། སྒོ་ང་མི་བཟའ། བྱ་བ་ལ་མི་བརྡེག་རྟག་ཏུ་ལྷར་བསྒོམ་པར་བྱའོ། །རྡོ་རྗེ་ཁྱུང་གི་སྒྲུབ་པའི་མན་ངག་སློབ་དཔོན་རྡོ་རྗེ་པདྨས་མཛད་པ་རྫོགས་སོ།། །།པཎྜི་ཏ་སའི་སྙིང་པོ་དང། ལོ་ཙཱ་བ་རྨ་བན་གྱིས་  
བསྒྱུར་བའོ།།  
  
  
