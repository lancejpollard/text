  
།རྒྱ་གར་སྐད་དུ། ཤྲི་བཛྲ་པཱ་ཎི་སཱ་དྷ་ན་ནཱ། བོད་སྐད་དུ། དཔལ་ཕྱག་ན་རྡོ་རྗེ་སྒྲུབ་པའི་ཐབས་ཞེས་བྱ་བ། དཔལ་ཕྱག་ན་རྡོ་རྗེ་གསུམ་པོ་ལ་ཕྱག་འཚལ་ལོ། །གསང་བའི་བདག་པོ་བསྒྲུབ་པར་འདོད་པས། །  
དང་པོར་ཆོས་ཐམས་ཅད་སྟོང་པར་བསམ། དེ་ནས་སྙིང་རྗེ་ཆེན་པོ་བསྐྱེད། དེའི་སྟེང་དུ་ཉི་མའི་དཀྱིལ་འཁོར། དེའི་དཀྱིལ་དུ་ཧཱུཾ་མཐིང་ནག་འབར་བ་བསམ། ཧཱུཾ་གི་འཕྲོ་འདུ་ལས་རྡོ་རྗེ་མཐིང་ནག་འབར་བ་ཧཱུཾ་གིས་མཚན་པ་བསམ། ཨོཾ་བཛྲ་པཱ་ཎི་ཧཱུཾ་ཕཊ། ཅེས་བརྗོད་པས། དེ་  
དག་ཡོངས་སུ་གྱུར་པ་ལས་རྡོ་རྗེ་གཏུམ་པོ་ཤིན་ཏུ་ཁྲོས། འཇིགས་སུ་རུང་བ། སྐུ་མདོག་མཐིང་ནག་སྤྱན་གསུམ་པ། འཇིགས་སུ་རུང་བ་སྦྲུལ་དང་རྒྱན་གྱིས་བརྒྱན་པ། སྟག་ལྤགས་ཀྱི་ཤམ་ཐབས་ཅེ་ན། །ཕྱག་གཡས་རྡོ་རྗེ་རྒྱ་གྲམ་གྱི་ཐོ་བ་འཕྱར་བ། གཡོན་མི་རུས་ཀྱི་ཕུར་པ་འདྲིལ་  
  
༄༅། །བ་ཅིག་ཏུ་བསམས་ལ། ཨོཾ་བཛྲ་རཀྵ་རཀྵ་ཧཱུཾ། ཨོཾ་ཧཱུཾ་ཏྲཱཾ་ཧྲཱིཨཞེས་གོ་བགོའོ། །དེ་ནས་ཡེ་ཤེས་སེམས་དཔའ་མདུན་དུ་བསམ། བདུན་རྣམ་དག་བྱ། ཛཧཱུཾ་བཾ་ཧོས་རང་ལ་བསྟིམ། ཨོཾ་བཛྲ་ཙཎྜ་མ་ཧཱ་རོ་ཥ་ན་ཧཱུཾ་ཕཊ། སུམ་འབུམ་ཉི་ཤུ་རྩ་གཅིག་ཏུ་བཟླས་སོ། །  
སྔགས་ཀྱི་རྒྱལ་པོ་འདི་ཅུང་ཟད་བཟླས་པས་སྡིག་པ་ཐམས་ཅད་སྲེག་པར་བྱེད་དོ། །ཐམས་ཅད་སྲུང་པར་བྱེད་དོ། །གནོད་པའི་ལོག་འདྲེན་ཐམས་ཅད་མེད་པར་བྱེད་དོ། །ཨོཾ་བཛྲ་ཙཎྜ་མ་ཧཱ་རོཥ་ཎ་ཧཱུཾ་ཕཊ། བ་ལིཾ་ཨི་དཾ་གྲྀཧྞ་གྲྀཧྞ། །བཱ་ཧི་ཁའ་ཧི། བྷུཉྫ་ཧོརཀྟ་པི་པ་ཏོ། སམ་ཡེ་སཱ་ཧཱ་  
དེ་བསྙེན་པ་བྱེད་པའི་དུས་སུ་རྒྱུན་དུ་གཏོར་མ་གཏོང་བའི་སྔགས་སོ། །དེ་ནས་དྲག་པོའི་ལས་བྱ་བ་ར་འདོད་པས། དང་པོར་དཀྱིལ་འཁོར་ཇི་ཙམ་དྲན་བ་ཅིག་བྱ། རྡོ་རྗེ་རྒྱ་གྲམ་བྲི། ར་ཀུན་ནག་པོར་བྱ། རེ་ཁཱ་ཚིལ་དང་ཐལ་ཆེན་བསྲེས་པས་བྲི། དེའི་དབུས་སུ་ཨེ་གྲུ་གསུམ་  
ཟབས་སུ་མཛུབ་གང་བ་ཅིག་བྲུས་ལ། ནང་རོ་བསྲེགས་པའི་ཐལ་བས་བྱུག་གྲུ་གསུམ་དེའི་ཕྱི་རོལ་དམར་པོར་བྱ། དེ་ནི་དཀྱིལ་འཁོར་བྱ་བའི་ཐབས་སོ། །དེ་ནས་ལིངྒ་བཅའ་བའི་ཐབས་ན། སྤྲ་ཚིལ་ལས་ལིངྒ་སོར་བཞི་པ་བྱས་ལ་དེའི་སྙིང་གར་ཤོག་བུ་ལ་དམར་ཆེན་གྱིས་རྡོ་རྗེ་རྒྱ་  
གྲམ་བྲིས་ལ། བསྒྲུབ་བྱ་རང་གི་རྟེན་དང་བྲལ་བར་བསམ། གྲུ་གསུམ་དེའི་དབུས་སུ་མིང་བྲིས་ལ་གཞུག་དེ་ནས་གྲུ་གསུམ་ནང་དུ་བཅུག་ལ། སྐེ་ནས་སྐུད་པ་སྔོན་དམར་གྱིས་བཏགས་ལ། དེའི་སྣ་ལ་མིའི་རྗེ་ངར་གྱི་ཕུར་པ་སོར་བཞི་པ་ཅིག་བཏགས་ལ། འཇིགས་བྱེད་  
ཆེན་པོར་མངའ་གསོལ་ཏེ། སྔགས་ནམ་ཕྱེད་དམ་ཉི་མ་ཕྱེད་ན་བརྡེག་གོ། །ཕྱི་རོལ་དུ་འགྲོ་བ་ལ་སོགས་པ་བྱེད་ན་ལིངྒ་ལས་ཕུར་བ་མི་དབྱུང་བར་བཏབ་ལ་གཞག་གོ། །མཎྜལ་དབུས་སུ་ལྷའི་གདན་དུ་བྱས་ལ། སུམ་འབུམ་དུ་བཟླས་ལ་གདབ། དེའི་དུས་སུ་གཏོར་མ་དང་  
མཆོད་པ་དུས་དྲུག་ཏུ་དབུལ་ལོ། །དེ་འདེབས་ཙ་ན་རང་ཉིད་ཕྱག་ན་རྡོ་རྗེ་སྐུ་མདོག་སྔོ་ནག་ཞལ་གཅིག་པ་ཕྱག་གཉིས་པ། སྤྱན་གསུམ་པ། སྦྲུལ་གྱིས་བརྒྱན་པ། སྟག་ལྤགས་ཀྱི་ཤམ་ཐབས་ཅན། བསྒྲུབ་བྱའི་སྟེང་ན་འདུག་པ། ཕྱག་ན་ཕུར་བུ་དང་སྡིགས་མཛུབ་མཛད་པ་ཅིག་ཏུ་  
  
།ཨོཾ་བཛྲ་ཙཎྜ་མ་ཧཱ་རོ་ཥ་ཎ་ཧཱུཾ་ཆེ་གེ་མོ་ཤི་རི་ཀཱི་ལ་ཡེ་ཏ་ཧཱུཾ་ཕཊ། ཨ་མུ་ཀ་སྟཾ་བྷ་ཡ། ཧྲི་སྟཾ་བྷ་ཡ་ཀཱི་ལ་ཡེ་ཏ་ཧཱུཾ་ཕཊ་ཅེས་བཟླས་ལ་བརྡེག་གོ། །དེ་ལྟར་དྲག་པོའི་ལས་བྱེད་པའི་དུས་སུ་གཏོར་མ་གཏོང་བའི་སྔགས་སོ། །ཨོཾ་བཛྲ་ཙཎྜ་མ་ཧཱ་རོཥ་ཎ་ཧཱུཾ་  
ཕཊ༑ མ་མ་སརྦ་ཤ་ཏྲཱུཾ། ཨ་མུ་ཀ་མ་ཙ་ཡེ་ཏ་པྲ་ཡ་མཱཾ་ས་ཛི་བོ། བུ་ག་རུ་དཧི་ར་པྲི་ཡཾ་བྷཀྵེ་ན་བ་ལིཾ་ཡི་དཾ་གྲྀཧྞ་གྲྀཧྞ། ཁཱ་ཧི་ཁཱ་ཧི་བྷུཉྫ་ཧོཿ། རཀྟ་པི་པ་ཏོ། ཨཱརྱ་པྲ་ཙ་གྲྀཧྞ་གྲྀཨྷྞ། ཁཱ་ཧི་ཁཱ་ཧི། རཀྟ་པི་པ་ཏོ། ཨ་ཏི་ཀྲ་མཱ་ཏི་ས་མ་ཡེ་སཱ་ཧཱ། ཕུར་བུའི་ལས་རྫོགས་ནས་མཚོན་རྣོན་པོས་  
ལིངྒ་སྟོད་སྨད་དུ་གཏུབས་ལ། སྨད་ལྷའི་ཞལ་དུ་སྦྱིན་སྲེག་བྱ། སྟོད་མིང་བྱང་དང་བཅས་པར་མནན་པ་བྱ། ལས་ཀྱི་དུས་སུ་རྡོ་རྗེ་རྒྱ་གྲམ་གཉིས་ཀྱི་བར་དུ་གཟུགས་བརྙན་དེ་བཅུག་ལ་ཐོད་པའི་ནང་དུ་སྐུད་པ་སྔོན་དམར་གྱིས་དཀྲིའོ། །སྐུད་པ་ལག་པ་གཡོན་པས་བཟུང་ལ་  
ལས་ཀྱི་དུས་སུ་གཟུགས་བརྙན་ལ་གནས་ལྔར་ཕུར་པས་གདབ། དེ་ནས་སླར་བཅུག་ལ་སྔོན་དམར་གྱིས་དཀྲིས་ལ་ལམ་རྒྱ་གྲམ་དུ་སྦའོ། །དེའི་སྟེང་དུ་ཕྱེ་དང་སྲེ་མོག་གིས་རྒྱ་གྲམ་བྲིས་ལ་གཞག་གོ། །ལས་འགོར་ན་བསྐྱར་ལ་བྱའོ། །སྤྲ་ཚིལ་ལས་ལིངྒ་སོར་བཞི་པ་བྱས་ལ་  
བསྒྲུབ་བྱའི་མིང་དང་བཅས་པར་བཅུག་ལ་ཚེར་མས་དེའི་ཁ་ལ་བཙུགས་ན། ཕྱིར་རྒོལ་བའི་ཁ་ཚུམས་པར་འགྱུར་རོ། །ལྕགས་ཀྱི་ཕུར་བུ་དང་མིའི་རྗེ་ངར་ལ་མིང་ནས་སྨོས་ཏེ། ཡན་ལག་གང་དང་གང་ལ་བཏབ་པ་དེ་རེངས་པར་འགྱུར་རོ། །མཚོ་ལྐུགས་པར་སྦས་ན་ངག་རེངས་  
པར་འགྱུར་རོ། །སྒོ་རྩར་སྦས་ན་འབྱེར་བར་འགྱུར་རོ། །རལ་གྲི་ལ་བསྔགས་ནས་གཡུལ་དུ་ཞུགས་ན་རྒྱལ་བར་བྱེད་དོ། །ཁྲོས་བས་སྙིང་གར་བསྣུན་ན་འཆི་བར་འགྱུར་རོ། །མེའི་དུར་དུ་སྦས་ན་རིམས་ཀྱིས་འཆི་བར་འགྱུར་རོ། །རབས་ཆད་ཀྱི་ཐོད་པ་ལ་མིང་དང་སྔགས་བྲིས་  
ནས་རབས་ཅད་ཀྱ་དུར་དུ་སྦས་ན་རབས་ཆད་པར་འགྱུར་རོ། །མངོན་པར་བསྔགས་ལ་དུར་ཁྲོད་ཀྱི་ཐལ་བའི་སྟེང་དུ་བཞག་ན་འབྱེར་བར་བྱེད་དོ། །ཁྱི་ནག་པོའི་ཐོད་པ་ལ་སྔགས་དང་མིང་བཅས་པ་བྲིས་ནས་ཀླུའི་གནས་སུ་སྦས་ན་མཛེས་ཟིན་པར་འགྱུར་རོ། །དབང་མ་ཐོབ་ཅིང་  
  
༄༅། །མན་ངག་མེད། །ཚད་དང་མི་ལྡན་འདི་མི་བྱ། །འདི་ལ་ཉེས་པ་ཡོད་པས་ན། །ཤིན་ཏུ་གསང་ཞིང་སྤེལ་མི་བྱ། །སློབ་དཔོན་ལས་ཀྱི་རྡོ་རྗེས་མཛད་པའི་གསང་བ་ཐུགས་ཀྱི་ཕུར་གཅིག་མའོ།།  
  
  
