  
།རྒྱ་གར་སྐད་དུ། །བཛྲ་པཱ་ཎི་ནཱི་ལཱམ་བ་ར་དྷ་ར་ནཱ་མ་ཏནྟྲ་ཊཱི་ཀཱ། །བོད་སྐད་དུ། ལག་ན་  
  
༄༅། །རྡོ་རྗེ་གོས་སྔོན་པོ་ཅན་ཞེས་བྱ་བའི་རྒྱུད་ཀྱི་རྒྱ་ཆེར་བཤད། དཀོན་མཆོག་གསུམ་ལ་ཕྱག་འཚལ་ལོ། །དེ་ནས་འཕགས་པ་གོས་སྔོན་ཅན་གྱིས་ལྕང་ལོ་ཅན་གྱི་ཕོ་བྲང་དུ། །འཁོར་གནོད་སྦྱིན་ལ་སོགས་པ་ལ་དེའི་ཚེ་འདི་སྐད་ཅེས་བཀའ་སྩལ་ཏོ། །རྡོ་རྗེ་  
བེ་ཅོན་བཤད་པ་ལ། །བསྡུས་པའི་ལས་ནི་རྣམ་པ་ལྔ། །བསྙེན་བསྒྲུབ་གསད་དང་དབྱེ་བ་དང། །དམན་པའི་ལས་ཏེ་རྣམ་པ་ལྔ། །བསྙེན་པའི་ལས་ནི་འདི་ལྟ་སྟེ། །ཡིད་འོང་དགའ་བའི་ས་ཕྱོགས་སུ། །སྟེགས་བུ་མེ་ཏོག་གཅལ་བཀྲམ་སྟེ། །ཁྲོ་བོའི་སྐུ་གཟུགས་གཞག་  
པར་བྱ༑ །དེ་ལ་ཡན་ལག་བརྒྱད་ལྡན་པའི། །སྔགས་ཀྱི་བསྙེན་པ་རབ་ཏུ་འབད། །དེ་ཚེ་འདི་ཡི་རྟགས་འབྱུང་སྟེ། ཤིན་ཏུ་སྐུ་གཟུགས་འཛུམ་པ་དང། །མེ་ཏོག་སྔོན་པོ་འཐུ་བ་དང། །གནོད་སྦྱིན་སྡེ་དཔོན་བྱེད་པ་དང། །གོས་སྔོན་རྟག་ཏུ་གོན་པ་དང། །རྡོ་རྗེ་ལག་ཏུ་ཐོགས་པ་  
དང༑ །རྒྱ་མཚོར་རྐང་པ་བསྐྱོད་པ་དང། །རི་རབ་ཀླད་ལ་བསྐོར་བ་དང། རུས་སྦལ་ལག་གིས་ལེན་པ་དང། །སྤྲུལ་བརྒྱད་ལུས་ལ་བརྒྱན་བ་དང། །རྟག་ཏུ་དམ་ཆོས་སྟོན་པ་འབྱུང། །དེ་ནས་བསྒྲུབ་པ་བརྩམ་པར་བྱ། །སྒྲུབ་པ་བྱེད་པ་རྣམ་གཉིས་ཏེ། །སྤྱི་ཡི་སྒྲུབ་དང་བྱེ་བྲག་  
སྒྲུབ༑ །བྱེ་བྲག་སྒྲུབ་པ་འདི་ལྟ་སྟེ། །བདག་དང་གཞན་དང་ཐུན་མོང་ངོ། །བདག་གི་དོན་ནི་བཤད་བྱ་བ། །མེ་བརྒྱད་འཁོར་ལོ་སངས་རྒྱས་ལྡན། །རྐང་མཐིལ་གཉིས་དང་དཔྱི་མིག་གཉིས། །ལག་མཐིལ་གཉིས་དང་མགྲིན་པ་མདོམས། །དེ་རེ་རཾ་ལས་མི་བསྐྱེད་པ། རླུང་གཉིས་  
འབྲས་བུ་ས་བོན་ལྡན། །མེ་བརྒྱད་འཁོར་ལོ་རབ་བསྒོམས་ནས། །དེ་ཉིད་སྔགས་ལ་རབ་འབད་ན། །ཞག་པ་གུས་འགོང་པོ་འབྲོས་པར་འགྱུར། །བཅུ་གཅིག་པ་ཡིས་ཀླུ་སྲིན་འབྲོས། །ཟླ་གཅིག་ཏུ་སྙོམས་ཞུགས་ན། །གནོད་སྦྱིན་ཐམས་ཅད་འབྲོས་པར་འགྱུར། །ཅི་ཕྱིར་ང་  
སྔོན་དྲག་པོ་ཡིས། །བསྡུ་བའི་ཏིང་འཛིན་རྣམ་པར་བསྒོམས། །གཡོག་འཁོར་ཚོགས་ནི་འདུས་ནས་ནི། །མེ་བསྒོམས་མེ་ཡི་སྔགས་བཟླས་པས། །ཚོགས་ཀུན་ཚིག་ནས་འབྲོས་པར་འགྱུར། །བསྡུས་ནས་བདུད་རྩི་དྲི་མེད་གསོས། །མི་གནས་པ་རུ་རྣམ་པར་བསྒོམ། །  
  
།ཆུ་བརྒྱད་འཁོར་ལོ་སངས་རྒྱས་ལྡན། །ཀླད་པ་མགྲིན་པ་དཔུང་མགོ་གཉིས། །སྙིད་ག་ལྟེ་བ་བྲལ་གཉིས་སུ། །ཡི་གེ་བཾ་ལས་ཆུ་བསྐྱེད་པས། །བདུད་རྩིར་བཅས་པས་འབྲས་བུར་ལྡན། །ཆུ་བརྒྱད་འཁོར་ལོར་རབ་བསྒོམས་ནས། དེ་ཉིད་སྔགས་  
ལ་རབ་འབད་ནས། །ལན་ཅིག་བཅོ་བརྒྱད་ཆུ་ཡིས་ནི། །སྐྱོན་དག་བག་ཆགས་དག་པར་འགྱུར། །ཅི་ཕྱིར་ང་སྔོན་ཞི་བ་ཡིས། །བག་ཆགས་ངན་པའི་ཉེན་གྱིས་ཟིན། །ཆུ་བརྒྱད་ཆུ་ཡི་སྔགས་བཟླས་པས། །དག་པས་ཀུན་དགའ་གྲོལ་བར་འགྱུར། །རླུང་བརྒྱད་འཁོར་ལོ་སངས་  
རྒྱས་ལྡན༑ །གོང་མའི་གནས་བརྒྱད་ཡཾ་ལས་བསྐྱེད། །མེ་གཉིས་ཡང་དག་འབྲས་མཆོག་དེ། །ཐལ་བར་འགྱུར་ལ་གདོན་མི་ཟ། །དེ་ཡང་དྲག་པོའི་དྲག་པོའོ། །ས་བརྒྱད་འཁོར་ལོའི་སངས་རྒྱས་ལྡན། །གནས་བརྒྱད་ལམ་ལས་ས་གྲུབ་པ། །གྲུབ་བཞི་ཧཱུཾ་ནི་འབྲས་བུར་  
ལྡན༑ །སྟེང་དུ་འཕགས་པ་གོས་སྔོན་བརྒྱད། །དངོས་གྲུབ་ཐམས་ཅད་ལྡན་བྱེད་པའི། །འཁོར་ལོ་བརྒྱད་ཀྱི་རྣམ་པ་ནི། །དམ་ཚིག་འཁོར་ལོ་དེ་བཞིན་ཏེ། །ཇི་བཞིན་ཡེ་ཤེས་འཁོར་ལོ་ཡང། །དེ་བཞིན་མདུན་ན་རྣམ་པར་སྤྲོ། །སངས་རྒྱས་མཛད་པ་རྫོགས་ཕྱིར་རོ། །གལ་ཏེ་  
གཞན་ལ་སྒྲུབ་ན་ནི། །རང་ཉིད་ཇི་བཞིན་གོས་སྔོན་ཅན། །གནོད་སྦྱིན་ཉེན་གྱིས་ཟིན་གྱུར་ན། །དཀྱིལ་འཁོར་འཁོར་ལོ་རྩིབས་བརྒྱད་ལ། །སྡེ་དཔོན་ཉི་ཤུ་རྩ་བརྒྱད་དགོད། །བུ་མོ་ལོ་བརྒྱད་ལོན་པ་ལ། །ཡན་ལག་བརྒྱད་སྤྲོས་དྲིས་བྱུགས་ནས། །རིན་ཆེན་བུམ་པ་སྐུས་དབང་  
བསྐུར༑ །དེ་ཉིད་དབུས་ནས་གཟུངས་ཐག་འདྲེན། །བཟླས་ཡུངས་གཟུངས་སྔགས་སྟོང་བཟླས་ལ། །བདག་ཉིད་ཁ་ནས་ཆུ་གཏོར་བས། །ནད་པའི་ལུས་ལ་ཆུ་བརྒྱད་བསྒོམ། །ཕྲལ་ནས་ཇི་བཞིན་ཆུ་གཏོར་བས། །རྡོ་རྗེ་ཁད་པ་ཁྲོ་བཅུར་ལྡན། །ཀླུ་དང་དཔྲལ་བའི་ལས་བྱེད་པ། །  
སློབ་མ་མེད་ལ་མཉམ་གཞག་སྟེ། །སློབ་དཔོན་གོས་སྔོན་ཏིང་ངེ་འཛིན་ལྡན། །འཁར་གཞོང་འདབ་མ་དྲུག་པ་ལ། །སྟེང་དུ་ཆ་གསུམ་རིགས་དྲུག་དགོད། །ནད་པའི་ལུས་ལ་སྣ་ཚོགས་དགོད། །སྨྱོ་གཤང་ཡང་ན་བལ་པོ་སེའུ། །བྱ་ཁྱུང་ག་རུར་བྱིན་གྱིས་བརླབ། །གསང་  
  
༄༅། །སྔགས་གཟིར་བའི་གསང་སྔགས་ཀྱིས། །ནད་པའི་ལུས་ལ་བྲ་བ་ཅིང་གཟིར། །ལྕགས་ཀྱུས་མདུན་བཀོད་སྟེང་དུ་བླང། །དེ་སོས་གྱུར་ན་གནས་སུ་བསྐྱལ། །ཁྲུས་ཀྱི་དུས་ན་ཆུ་བརྒྱད་བསྒོམ། །ཚེ་ཡི་དུས་ནས་བརྒྱད་བསྒོམ། །ཕྲལ་བའི་རྗེས་སུ་རླུང་བརྒྱད་  
བསྒོམ། །ཡི་དགས་བརྗེད་བྱེད་བཟློག་འདོད་ན། ཚོན་སྣ་ལྔ་ཡི་སྐུད་པ་ལྔ། །བགེགས་གཉིས་བཟློག་པའི་སྔགས་བཟླས་ཤིང། །མདུད་པ་སྔགས་བཅས་རེ་རེ་ལ། །ཡེ་ཤེས་གོས་སྔོན་རེ་རེ་བསྟིམ། །ཐིམ་འགྱུར་སྐུད་པ་མགུལ་བཏགས་ན། །ཡི་དགས་ཉེན་རྣམས་  
བཟློག་པར་འགྱུར། །ནད་ཀྱི་ཚོགས་རྣམས་བཟློག་འདོད་ན། །སྐུད་པ་དཀར་པོ་དག་བཀྲུས་ཏེ། །མེ་ཏོག་སྔོན་པོས་མདོག་བསྒྱུར་ལ། །སྔགས་སྤེལ་ན་སར་བཏགས་ན་འཚོ། །བྱིས་པ་གདོན་ལས་སྲུང་འདོད་ན། སྐུད་པ་གོང་དང་འདྲ་བ་ལ། སྔགས་བཟླས་བསྲུང་བའི་མདུད་  
པ་བྱ། །ཐིམ་ནས་བྱས་པའི་མགུལ་དུག་དགས། །བསམ་གཏན་ཁྲོ་བོའི་ཁང་བར་གཞུག་ནོར་འདོང་བདག་བསྒྲུབ་བྱ་སྟེ། །ཀླུ་རྣམས་བྱང་ཤར་མཚམས་སུ་དགུག་གཙོ་བོའི་སྔགས་ཀྱི་ཁམས་གསུམ་རྒྱལ། །བཀྲོལ་ལ་ཁྲོ་བོ་ཁམས་གསུམ་རྒྱལ། །རྣམ་ཐོས་སྲས་ལ་ནོར་  
སྦྱིན་བསྒོམ། །རྨི་ལམ་གསེར་གྱི་དོང་ཚེ་སྟེར། །སྣོད་སྟོང་དཀོན་མཆོག་གསུམ་ལ་བསྔོ། །གང་བ་དག་གིས་དཀོན་མཆོག་གོ། །གསང་པའི་ལས་ནི་འདི་ལྟ་སྟེ། །གང་ལ་བྱ་བའི་དགྲ་བོ་དེའི། །གཟུགས་བྱས་སྟེ་དུ་དབབ་བྱས་ནས། །ལྕགས་སམ་སྔོན་པོའི་ཤིང་ཕུར་ལ། །  
གོས་སྔོན་དྲག་པོར་བྱིན་བརླབས་ཏེ། །དྲག་པོའི་གསང་སྔགས་བཟླས་ཤིང་གདབ། །ཐེབས་པའི་ལུས་ལ་སྦྲུལ་ནག་གི་ཞགས་པས་བཅིངས་ལ་གཞག་བྱས་ནས། སྙིང་ནང་ཀླུ་ཡི་དཀྱིལ་འཁོར་དགོད། །ཀླུ་ཡོད་ཆུ་མིག་ནང་དུ་སྦས། །དེས་ནི་མྱུར་དུ་གསོད་པའོ། །དབྱེ་བའི་  
ལས་ནི་འདི་ལྟ་སྟེ། །ཐམས་ཅད་དབྱེ་བ་གོང་བཞིན་ནོ། །བསྒྲུབ་བྱས་ལྷ་དང་དབྲ་འདོད་ན། །འོག་ཏུ་སྨེ་བའི་དུད་པ་གཏོར། །ཏིང་འཛིན་བསྒོམ་བ་འདི་ལྟ་སྟེ། །བདག་ཉིད་དྲག་པོའི་སྔགས་བཟླས་པ། །སྔགས་ཀྱི་སྤྲུལ་པ་སྣ་ཚོགས་སྤྲོས། །སྤྲུལ་པ་དྲག་བོའི་ཁྲོ་ཚོགས་ཀྱིས། །འོ་  
  
[?] །དྲག་པོའི་མཚོན་ཆའི་ཐོག་ཕབ་པས། །དུས་མཐའ་མེད་ཅིང་དྲག་ཤུལ་ཆེ། །དེ་ཚེ་འདི་ཡི་ལྟ་འབྲོས་འགྱུར། །མན་ན་ལ་རི་རབ་ཆེན་པོ་བས། །སེམས་ནི་རི་རབ་དྲན་པས་གནོན། །དག་ནི་རི་རབ་སྨྲ་བས་གནོན། །ལུས་ནི་རི་རབ་གཡོ་འགུལ་  
གནོན༑ །ཕྱག་ན་རྡོ་རྗེ་བེ་ཅོ་ན་ཅན་གྱི་རྒྱུད་ཕྱི་མ་ལས་རྟོག་པ་དང་པོ་རྫོགས་སོ། ། ། །དེ་ནས་ཡང་དག་ངེ་པའི་དོན་ནི་རབ་བཤད་པ། །དཔལ་ལྡན་གོས་སྔོན་གསང་བའི་བདག་པོ་ཁྲོ་བོའི་སྐུ། །རྒྱུད་རྣམས་ཀུན་གྱི་སྡུད་པ་བོར་ནི་རབ་གྲགས་ཀྱང། །འཁོར་གྱི་ཀླུ་རྣམས་མ་ལུས་འདུལ་ཕྱིར་  
སྟོན་པ་མཛད། །དེ་དག་ཇི་སྲིད་དོན་ལ་ནི། །ཡང་དག་གསང་བདག་གོས་སྔོན་ཅན། །རྣལ་འབྱོར་དོན་ལ་རབ་གནས་ནས། །བླ་མེད་འཁོར་ལོའི་དོན་གསུངས་པ། །ཀྱེ་ཧོ་སྒྲོལ་བ་བྱེད་པ་ཅན། །ཆགས་པར་བ་ཏུ་བདེ་བ་ཆེ། །མ་ལུས་འཁོར་དང་མྱ་ངན་འདས། །རྟག་ཆད་གཉིས་  
སྟོང་བདེ་བ་ཆེ། །ཡང་དག་བླན་མེད་པའི་ཀློང། །ཐམས་ཅད་སྟོང་དུ་ཆ་གཅིག་སྟེ། །མི་གནས་མ་བྲལ་འདུས་མ་བྱས། །བླ་མེད་གོས་སྔོན་མཚན་ཉིད་དོ། །གསུང་དང་བསྡུས་པའི་རྒྱུད་རྣམས་ །གྲངས་ལས་འདས་ཤིང་བརྗོད་དུ་མེད། །མདོར་བསྡུས་རྣམ་པ་བཞིན་རུ་བསྟན། །རྩ་  
པའི་རྒྱུད་དང་བརྟག་པའི་རྒྱུད། །བཤད་པའི་རྒྱུད་དང་ཕི་རྒྱུད་མ། སྟོན་པ་ཡིད་ཀྱིས་རྒྱུད་འདི་ཡང། །གདུལ་བྱའི་དབང་དུ་གསུངས་པ་སྟེ། ཀླུ་འདུལ་དབང་དུ་གོས་སྔོན་ཅན། །མ་མོ་འདུལ་ཕྱིར་རོ་སངས་རྒྱུད། །གཤིན་རྗེ་འདུལ་ཕྱིར་གཅེར་བུའི་རྒྱུད། །བདུད་ཆེན་འདུལ་ཕྱིར་གྱིང་  
ཆེན་རྒྱུད། །གཟའ་ཆེན་འདུལ་ཕྱིར་ཐུགས་གསང་རྒྱུད། །མཁའ་འགྲོ་འདུལ་ཕྱིར་ཁྱུང་ཆེན་རྒྱུད། །རྒྱལ་པོ་འདུལ་ཕྱིར་འཇིགས་བྱེད་རྒྱུད། །དགྲ་བོ་འདུལ་ཕྱིར་གནོད་བྱེད་རྒྱུད། །གནོད་སྦྱིན་འདུལ་ཕྱིར་འཆི་བ་དག་རྒྱུད། །གདུལ་བྱ་དགུ་ཡི་དབང་དུ་ནི། །སྟོན་པ་དགུ་ཡིས་  
རྒྱུད་དགུ་གསུངས། །སྟོན་པ་དགུ་ཡང་གཅིག་ཡིན་ཏེ། །གཅིག་ཉིད་བདེ་གཤེགས་སྤྲུལ་པའོ། །ཕྱག་ན་རྡོ་རྗེ་བེ་ཅོན་ཅན་གྱི་རྒྱུད་ཕྱི་མ་ལས་རྟོག་པ་གཉིས་པ་རྫོགས་སོ།། །།འདི་སྐད་བསྟན་པའི་དུས་གཅིག་ན། །སྟོང་གསུམ་སྟོང་གི་འཇིག་རྟེན་ཁམས། །གང་གའའི་ཀླུང་  
  
༄༅། །གི་བྱེ་སྙེད་ན། །སྦྲུལ་བའི་རྒྱུད་དང་ཇི་སྙེད་དེ། །ཤིན་ཏུ་ཁྲོ་བ་གདུག་ཅིང་གཏུམ། །ཇི་ལྟ་བ་ཡིས་ཐོགས་མེད་སྐུ། །དབང་བསྐུར་གསང་བའི་བདག་པོ་ཡིན། །ཇི་ལྟར་ཁྲོ་བོའི་དབང་བསྐུར་བ། །དབང་ཐོབ་ཕྱག་ན་རྡོ་རྗེ་ཡིན། །མཐུ་དང་གཟི་བརྗིད་ཁྱད་པར་  
འཕགས༑ །ཇི་ལྟར་ཞི་བའི་སྐུར་བསྟན་ཀྱང། །ཐམས་ཅད་ཞི་བའི་བདག་ཉིད་ཆེ། །དཀར་པོ་རྡོ་རྗེ་འཛིན་པ་ཆེ། །བྱང་ཆུབ་མང་པོས་འཁོར་དུ་བསྐོར། །ཇི་ལྟར་རྒྱས་པའི་སྐུར་བསྟན་ཡང། །ཐམས་ཅད་རྒྱས་པའི་བདག་ཉིད་ཆེ། །སེར་ལ་སྡང་བའི་རིན་ཆེན་བདག་གཤིན་རྗེའི་  
ཚོགས་ཀྱིས་འཁོར་དུ་བསྐོར། །དེ་ལྟར་དབང་གི་སྐུར་བསྟན་ཀྱང། །ཐམས་ཅད་དབང་གི་བདག་ཉིད་ཆེ། །དམར་ནག་པདྨའི་ཁ་དོག་ཐོགས། །ཀླུ་ཚོགས་མང་པོས་འཁོར་དུ་བསྐོར། །ཇི་ལྟར་དྲག་པོའི་སྐུར་བསྟན་ཀྱང། །ཐམས་ཅད་དྲག་པོའི་བདག་ཉིད་ཆེ། །སྔོ་ནག་རྡོ་རྗེ་  
དབྱུག་ཏོ་འཕྱར། །ལྷ་སྲིན་སྡེ་བརྒྱད་འཁོར་དུ་བསྐོར། །གསང་བའི་བདག་པོ་གོས་སྔོན་ཡང། །རིམ་པར་མངོན་པར་བྱང་ཆུབ་པས། །བླ་མེད་བྱང་ཆུབ་ཆེན་པོ་བརྙེས། །ཡང་དག་ཐོགས་མེད་འགྲོ་དོན་བྱེད། །འཁོར་ལོ་ཐར་ལམ་རྣམ་དག་ནས། །ཡང་དག་གསང་བའི་ཐིག་  
ལེ་ལས། །ཨས་བརྒྱན་ཟླ་བའི་དཀྱིལ་འཁོར་བསམ། །དེ་སྟེང་ཡི་གེ་ཧཱུཾ་ནག་བསམ། །ཧཱུཾ་དེ་ཀུན་གྱིས་བྱིན་བརླབས་པས། །རྡོ་རྗེ་ནག་པོ་ཧཱུཾ་འབར་ལྡན། །རྡོ་རྗེ་ཀུན་གྱིས་བྱིན་བརླབས་པ། །སྐུ་གཉིས་གྲུབ་པའི་བདག་ཉིད་ཆེ། །མངོན་པར་ཁྲོ་བོའི་བཟླས་པ་བྱ། །དཔྲལ་བ་  
མགྲིན་པ་མིག་གཉིས་དང། །རྣ་བ་ལུས་ལ་སོགས་པ་རུ། །ཕྱག་ན་རྡོ་རྗེ་ས་སྙིང་པོ། །ནམ་མཁའི་སྙིང་པོ་སྤྱན་རས་གཟིགས། །མིང་གི་ཡི་གེ་དང་པོར་བསྐྱེད། །བདེ་གཤེགས་གསང་བར་བྱིན་བརླབས་པས། །སྐྱེ་མཆེད་ལྷ་རྣམས་འབྲོས་པར་འགྱུར། །སྤྱི་བོ་སྙིང་ག་  
མགྲིན་པ་དང། །ལྟེ་བ་གསང་བ་གནས་ལྔ་རུ། །མི་བསྐྱོད་རྣམ་སྣང་རིན་པོ་ཆེ། །སྣང་བ་མཐའ་ཡས་དོན་ཡོད་གྲུབ། །མིང་གི་ཡི་གེ་དང་པོར་བསྐྱེད། །བྱིན་བརླབས་རིགས་ལྔ་ཁྲོས་པར་བསྐྱེད། །མིག་གཉིས་ཕྱི་རོལ་མེ་དཔུང་ནང། །གོས་སྔོན་ཁྲོས་པ་མཚོན་གང་བསྐྱེད། །དེ་ནི་  
  
སྙིང་ནང་གསང་བདག་གོས་སྔོན་ཅན། །རྡོ་རྗེ་དབྱུག་ཏོ་ཐོགས་པ་སྔོ། །དེ་ཡི་སྙིང་ནད་རྡོ་རྗེ་གནག་ཟླ་བའི་གདན་ལ་བསམ་པར་བྱ། །དེ་དབུས་ཧཱུཾ་ལས་སྔགས་ཀྱིས་བསྐོར། །དེ་ཡི་འོད་ཀྱིས་བསྐུལ་ནས་ནི། །བདེ་བར་གཤེགས་པ་སྤྱན་དྲངས་ནས་  
མདུན་ན་གནས་ལ་གསོལ་གད་བ་ཅིང། །དེ་ཡིས་བདག་ཉིད་བྱིན་བརླབས་འགྱུར། །དེ་ནས་གསང་སྔགས་བཟླས་བརྗོད་བྱ། །མྱུར་དུ་ཉེན་ལས་ཐར་བ་དང། །ཐུགས་རྗེས་རྨི་ལམ་ལུང་སྟོན་འགྱུར། །མ་ལུས་དབང་དུ་བསྡུ་བས་འགྲུབ། །ཕྱག་ན་རྡོ་རྗེ་བེ་ཅོན་ཅན་གྱི་རྒྱུད་ཕྱི་མ་ལས་  
རྟོག་པ་གསུམ་པ་རྫོགས་སོ།། །།འདི་སྐད་བཤད་པའི་དུས་གཅིག་ན། །དྲག་པོ་འབར་བའི་གཞལ་ཡས་སུ། །དཔལ་ལྡན་གོས་སྔོན་དཀྱིལ་འཁོར་ལྡན། །དབུས་ན་དཔལ་ལྡན་གོས་སྔོན་ལྡན། །སྔོན་པོ་རྡོ་རྗེ་དབྱུག་ཏོ་བསྣམས། །གཡས་ཕྱོགས་ཧཱུཾ་ལས་དཔལ་ལྡན་  
མགོན༑ །ནག་པོ་གྲི་གུག་ཐོད་པ་ཐོགས། །མཆེ་གཙིགས་མགོ་ཕྲེང་དོ་ཤལ་བྱས། །མདུན་དུ་ཧཱུཾ་ལས་ཁམས་གསུམ་རྒྱལ། །དམར་གནག་ཐོད་དབྱུག་སྡིགས་མཛུབ་ཐོགས། །མཆེ་གཙིགས་སྟག་གི་ཤམ་ཐབས་ཅན། །གཡོན་དུ་བཻ་ལས་རྣམ་ཐོས་སྲས། །ལྗང་སེར་བེ་  
ཅོན་ཞགས་པ་བསྣམས། །ཧ་ཧ་འབྱིན་ཅིང་དྲག་པོར་བཅས། །རྒྱབ་ཏུ་ན་ལས་མིག་མི་བཟང། །སྔོ་གནག་རལ་གྲི་སྤྲུལ་ཞགས་བསྣམས། །མཆེ་བ་གཙིགས་ཤིང་ཤིན་ཏུ་འཇིགས། །འཁོར་ལོའི་རྩིབས་ཀྱི་ཕྱི་མཆན་ན། །སྤོས་དང་མེ་ཏོག་མར་མེ་དྲི། །ཇི་བཞིན་ཕྱོགས་སུ་  
དགོད་པར་བྱ། །སྒེག་མོ་ཕྲེང་དང་དབྱངས་ཅན་གར། །ནང་གི་མཚམས་ལ་དགོད་པར་བྱ། །ཨོཾ་ན་མོ་བུདྡྷ་དྷརྨ་སཾ་གྷེ་བྷྱ། ཨི་དཾ་པུ་ཥྤེ།དྷཱུ་བེ། གནྡྷི། ཨཱ་ལོ་ཀེ་བ་ལིཾ་ཏ་པཱུ་ཛ་མེ་གྷས་མུ་དྲ་སྥ་ར་ཎས་མ་ཡེ་ཧཱུཾ། ཨོཾ་ན་མོ་ནཱི་ལཱ་མྦ་རྡྷ་ར་བཛྲ་པཱ་ཎི། ཨི་དཾ་པུཥྤེ། དྷཱུ་བེ། གནྡྷེ། ཨཱ་ལོ་ཀེ་བ་ལིཾ་ཏ་པཱུ་  
ཛ་མེ་གྷ་ཧཱུཾ། ཨོཾ་ན་མོ་མ་ཧཱ་ཀཱ་ལ་ཧཱུཾ། ཨི་དཾ་པུཥྤེ། དྷཱུ་པེ། གདྷེ། ཨཱ་ལོ་ཀེ་ཧཱུཾ་ཨོཾ་ན་མཏྲཻ་ལོ་ཀྱ་བི་ཛ་ཡ་ཧཱུཾ། །ཨི་དཾ། ཨོཾ་ན་མོ་བི་རཱུ་པ་ཀཱ་ཡེ་ཧཱུཾ། ཨི་དཾ། ཨོཾ་ན་མོ་བི་རཱུ་ཌྷ་ཀ་ཡེ་ཧཱུཾ། ཨི་དཾ། ཨེ་ཧྱེ་ཧི་མ་ཧཱ་བོ་དཧི་སཏ་མིང་དང་ལྡན། ཛཿ་ཧཱུཾ་བཾ་ཧོམྠར་ལྡན་པ། །ལྕགས་ཀྱུའི་སྦྱོར་བ་རབ་  
  
༄༅། །ཏུ་བྱ༑ །ཕྱག་ན་རྡོ་རྗེ་བེ་ཅོན་ཅན་གྱི་རྒྱུད་ཕྱི་མ་ལས་རྟོག་པ་བཞི་པ་རྫོགས་སོ།། །།འདི་སྐད་བཤད་པའི་དུས་གཅིག་ན། །རྡོ་རྗེ་གདན་གྱི་རྩེ་མོ་ལ། གནོད་སྦྱིན་ཚོགས་རྣམས་མ་ལུས་ཏེ། །དྲག་པོ་རྟོག་པ་ཆེན་པོ་འདི། །རྡོ་རྗེ་སྒེག་མིའི་རྟོག་པར་གསུངས། །  
གསང་སྔགས་བསྐུལ་བའི་མཐའ་དང་ལྡན། །རྩ་སྔགས་དག་ལ་མིང་ལྡན་པ། །ལས་སྔགས་མཐའ་མ་བསྒྱུར་མཐར་ལྡན། །དེ་ཡིས་ལས་ཀུན་བྱེད་བའི་མཆོག་ཕྱག་ན་རྡོ་རྗེ་ཁྲོ་བོའི་སྐུ། །དེ་ཉིད་གཞན་མིན་བདག་ཉིད་སྐུ། །དེ་ལྡན་དྲག་པོའི་ཐོག་ཆེན་འབེབས། །གསང་  
སྔགས་ཏིང་འཛིན་རབ་ལྡན་ན། །ཕེབས་པར་འགྱུར་བར་གདོན་མི་ཟ། །ཧ་ན་ཧ་ན་བཛྲ། ནཱི་ལཱ་མྦ་ར་མ་ཧཱ་ཡཀྵ་ཧཱུཾ་ཕཊ། ད་ཧ་ད་ཧ། པ་ཙ་པ་ཙ། བྣྡྷ་ཧཱུཾ། ཧུ་ལུ་ཧུ་ལུ་ཕཊ། ཏིཥྛ་ཏིཥྛ་བཛྲ། ཙྩི་ནྡ་ཙྩིནྡ་བཛྲ། བྷིནྡ་བཛྲ། སྦོ་ཊ་སྥོ་ཊ་བཛྲ། གྲྀ་ཧྞ་གྲྀ་ཧྞ་བཛྲ། ཏ་ཐཱ་ཡ་ཏ་ཐཱ་ཡ་བཛྲ་  
ཧ་ས་ཡ་ན་ཧ་ས་ཡ་ན་བཛྲ། བྲི་ཧཱུཾ་ཨ་ན་ཡ་བཛྲ། ཙ་ཀྲ་ཙ་ཀྲ་བཛྲ། ཛ་ལ་པ་ཡ་བཛྲ། ནཱི་ལཱ་མྦ་ར་མ་ཧཱ་ཡཀྵ་ཧཱུཾ་ཕཊ། ལྕེ་དང་དབང་བོ་ཁྲོ་བོ་དང། །འོད་འཕྲོས་ཐག་ཆེན་དབབ་པར་བྱ། །ཁམས་གསུམ་མྱུར་དུ་སྒྲོལ་བར་འགྱུར། །ཨེ་མ་གསང་སྔགས་ངོ་མཚར་ཆེ། །ཕྱག་ན་རྡོ་རྗེ་བེ་  
ཅོན་ཅན་གྱི་རྒྱུད་ཕྱི་མ་ལས་རྟོག་པ་ལྔ་པ་རྫོགས་སོ། ། ། །འདི་སྐད་བཤད་པའི་དུས་གཅིག་ན། །ལྷ་མོ་རོ་ལངས་དཀྱིལ་འཁོར་དུ། །ལྷ་མོའི་ཚོགས་དང་ལྡན་ཅིག་ཏུ། །ལྷ་མོ་རྣམས་ཀྱིས་ལེགས་བསྟོད་པ། །ཀླུ་རྣམས་འདུལ་བའི་མཐུ་སྟོབས་ཅན། །དཔལ་ལྡན་གོས་སྔོན་ཕྱག་  
འཚལ་བསྟོད། །དྲག་ཤུལ་སྐུ་ནི་ཁྲོས་པའི་ཆས། །ཀླུ་རྣམས་འདུལ་བའི་རྟགས་འཆང་ཞིང། །ཁམས་གསུམ་གདུག་པ་ཀུན་སྒྲོལ་ཞིང། །ཀླུ་རྣམས་འདུལ་མཛད་གོས་སྔོན་ཁྱོད་ཕྱག་འཚལ། །ཨེ་མ་བརྗོད་འདས་དྲག་ཐུལ་གསུང། གང་རྒྱངས་དགོད་ཅིང་འོད་ཟེར་འཁྱུག་ཀླུ་  
ཚོགས་འདུལ་བའི་གསུང་འཆང་བ། །སྣ་ཚོགས་དྲག་པོ་གསུམ་ལ་ཕྱག་འཚལ་བསྟོད། །ཨེ་མ་མི་དམིགས་དམིགས་པ་ཆེ། །རྣམ་པར་དག་ལས་རབ་གྲུབ་བས། །མ་ལུས་དམིགས་མེད་ཕྲ་མོའི་བདག་འོད་འབྱུང་ཐུགས་ལ་ཕྱག་འཚལ་བསྟོད། །ཨེ་མ་མི་འབྱུང་འབྱུང་བ་  
  
།མཚན་དང་དཔེ་བྱད་ཁྱད་པར་འཕགས། །ཡོན་ཏན་སྣ་ཚོགས་བརྗོད་ལས་འདས། །བླ་མེད་གོས་སྔོན་ཁྱོད་ལ་ཕྱག་འཚལ་བསྟོད། །ཐོགས་པ་མེ་བའི་སྐུ་བརྙེས་ནས། །ཞེས་རྒྱས་དབང་དྲག་ལས་རྣམས་ཀུན། །སྐུ་གསུང་ཐུགས་ཀྱིས་ཐོགས་མེད་འགྲུབ། །ཐོགས་མེད་  
གོས་སྔོན་ཕྱག་འཚལ་བསྟོད། །ཧཱུཾ་བསྐྱེད་ནག་པོ་མགོན་བོ་སྟེ། །གྲི་གུག་ཕྱག་ན་སྣོད་ཐོགས་ཤིང། །སྣང་བ་དཔལ་མགོན་ཐུགས་སུ་སྒྲོལ། །འཁོར་ལོའི་མངའ་བདག་ཕྱག་འཚལ་བསྟོད། །ཕྱག་ན་རྡོ་རྗེ་བེ་ཅོན་ཅན་གྱི་རྒྱུད་ཕྱི་མ་ལས་རྟོག་པ་བསྡུས་པ་རྫོགས་སོ།། །།རྒྱུད་  
ཀྱི་རྒྱལ་པོ་རྡོ་རྗེ་བེ་ཅོན་གོས་སྔོན་ཅན་གྱི་རྒྱུད། །གུ་ཡ་རཱུ་པའི་ཞལ་སྔ་ནས་ནི་ལེགས་བསྒྱུར་བས། །མཁའ་འགྲོའི་གླིང་ནས་དུམ་བུ་བརྒྱད་དུ་ལེགས་བྲིས་པ། །དེ་ཡི་བཤད་རྒྱུད་འབུམ་ཕྲག་ཕྱེད་དང་སུམ་སྟོང་ལས་ནི་ཕྱུང་བ་ཡིན། །རྟོག་པ་དྲུག་པའི་རྒྱུད་རྫོགས་སོ།། །།  
  
  
