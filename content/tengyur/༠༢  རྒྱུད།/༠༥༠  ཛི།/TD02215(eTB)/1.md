  
།རྒྱ་གར་སྐད་དུ། ཏཏྟ་པྲ་དའི་པཾ་ནཱ་མ་སཱ་དྷ་  
ནོ་པི་ཀ་ཨ་ཏི། བོད་སྐད་དུ། དེ་ཁོ་ན་ཉིད་སྒྲོན་མ་ཞེས་བྱ་བའི་སྒྲུབ་ཐབས་རྫོགས་པ། དཔལ་རྡོ་རྗེ་ཅན་ལ་ཕྱག་འཚལ་ལོ། །གང་ཞིག་གིས་ནི་བདེ་བ་ཐོབ་ཅིང་སྡུག་བསྔལ་སྤོང་འདོད་པ། །དེ་ཡི་ས་བོན་ནོར་བུ་བཞིན་དུ་བསྒྲུབ་ཕྱིར་བདེ་བའི་མཆོག་ཉིད་ལ་ནི་རབ་བཏུད་དེ། །སྒྲུབ་པའི་ཐབས་  
  
།བརྟེན་ཅིང་གཞན་ཡང་གང་ལས་འོངས་པ་དེ་ཉིད་བདག་གིས་བཤད་པར་བྱ། །གང་ཞིག་གིས་ནི་ལེགས་པའི་དོན་གསུང་བ་ནི་ཀུན་ལ་གསལ་མ་བྱས། །དེ་བྱས་པ་མིན་མཐོང་བ་འདིར་ནི་གསང་བ་འདི་ལ་དགའ་བ་སྐྱེས། །  
གང་ཞིག་སྡུག་བསྔལ་སྤང་འདོད་དེ་ལ་ཐས་རྣམས་མེད་འགྱུར་ཞིང། །བདེ་བ་ཐོབ་པའི་ཐབས་ནི་དེ་འདྲ་དེ་ལས་ཟློག་བྱེད་པ། །ཐབས་མཆོག་དམ་པ་འདི་བསྟན་འདི་ལ་གུས་པར་གྱིས། །ལྟ་སྤྱོད་དབང་དང་དམ་ཚིག་ལྡན། །ཡོན་ཏན་གཞན་གྱིས་ཉེར་བརྒྱན་པའི། །  
རྣལ་འབྱོར་སྣོད་ཅན་གང་ཞིག་གིས། །ཡང་དག་བྱང་ཆུབ་ཡིད་ལ་གཞུག་རི་དང་ཡུལ་ཁམས་ལ་སོགས་པའི། །ཡོན་ཏན་ཐམས་ཅད་ལྡན་པའི་གནས། །མངོན་སུམ་གྲགས་པས་མ་སྨད་པ། །དེར་ནི་ཉེ་བར་འདུ་ནས་ནི། །དང་པོར་བགེགས་རྣམས་བསྐྲད་པར་བྱ། །  
སྐད་ཅིག་ཕྱག་ན་རྡོ་རྗེ་གསལ། །འདི་ཡིས་གདུག་པ་ཅན་རྣམས་ལ། །གཞན་དུ་འགྲོ་བའི་བཀའ་བསྒོ་ལ། །མི་འགྲོ་འགྱུར་པའི་བགེགས་རྣམས་ཀུན། །རྡོ་རྗེ་འཁོར་ལོའི་ཐོག་གིས་གསད། །དེ་ནས་རང་འོད་མདུན་བྱུང་ལས། །སྣ་ཚོགས་རྡོ་རྗེ་འབར་བ་བསམ། །དེ་ཡིས་  
ཁྲོ་བོའི་ཁང་པ་འབུ་བས། །ཡང་ན་བདག་ལས་ཁམས་གསུམ་རྒྱལ། །ཁྲོ་བོ་དེ་སྤྲོས་འབྱུང་པོ་བཀུག་ཕུར་བུས་མདུན་དུ་བཏབ་བྱས་ནས། །དེ་ནི་འབྱུང་པོ་འདུལ་བའི་མཆོག་ཡང་ན་རང་གི་གནས་དག་ཏུ། །བཅིང་དང་གཏུབ་པའི་ལས་བྱས་ནས། །དེ་ནི་མྱུར་དུ་བཟློག་པ་  
ཡིན༑ །དེ་འོག་ཁྲོ་བོའི་ཁང་པ་བསྒོམ། །ཕྱི་ནས་བགེགས་རྣམས་གསོ་བར་བྱ། །ཡང་ན་ཁང་པ་མེད་དང་ཐོག་ཚ་ཚ་འཁྲུག་པའི་རྣམ་པ་ལ། །འབར་དང་འཕྲོ་བའི་འཁོར་ལོ་བརྩམ། །མཚམས་བཅད་པ་ཡི་མན་ངག་གོ། །ཞེས་པ་འདི་ནི། བྱང་ཆུབ་སེམས་དཔའ་  
སེམས་དཔའ་ཆེན་པོས་ཇི་སྲིད་དུ་མཚམས་བཅད་པའི་དམ་ཚིག་གོ། །གང་ཚེ་མཚམས་ཀྱི་ཆོ་ག་རྫོགས། །དེ་ནས་བླ་མ་མཆོད་པ་བརྩམ། །རང་སྙིང་མདུན་གྱི་ཉི་མ་ལ། །བླ་མ་བཀུག་སྟེ་འོད་དུ་ཞུ། །དེ་ལས་རྡོ་རྗེ་འཆང་ཆེན་སྐུ། །གནས་རྣམས་བྱིན་བརླབས་དབང་  
  
༄༅། །བསྐུར་ནས། །ཕྱག་བཙལ་བ་དང་མཆོད་པ་དང། །སྡིག་བཤགས་སྡོམ་པ་བཟུང་བ་དང། །ལུས་དབུལ་དགེ་རྩ་བསྔོ་བྱས་ན། །བླ་མེད་མཆོག་གིས་འགྲུབ་པར་འགྱུར། །བླ་མ་མཆོད་པའི་རྣལ་འབྱོར་པས། །བདེ་གཤེགས་མཆོད་  
པའི་ཆོ་ག་བརྩམས། །ས་མན་ཛ་ཡི་སྔགས་བྱུང་བའི། །འོད་ཀྱིས་དཔལ་ལྡན་གོས་སྔོན་ཅན། །འཁོར་བཅས་མདུན་དུ་སྤྱན་དྲངས་ཏེ། །གདན་ལ་བཞུགས་པར་གསོལ་བ་གདབ། །དེ་ནས་སྤོས་དང་མེ་ཏོག་དང། །མར་མེ་དྲི་ཆབ་ལ་སོགས་པ། །དངོས་དང་ཡིད་ཀྱི་  
མཆོད་པ་རྣམས། །ཅི་ནུས་པར་ནི་དབུལ་བར་བྱ། །དེ་འོག་སྡིག་པ་བཤགས་པ་དང། །སྡོམ་པ་ནི་གཟུང་བར་བྱ། །ཡི་རང་བ་དང་བསྐུལ་བ་དང། །གསོལ་གདབ་རང་གི་ལུས་དབུལ་ཞིང། །དགེ་རྩ་བྱང་ཆུབ་ཆེན་པོར་བསྔོ། །བདག་ལས་སྤྲུལ་པའི་ལྷ་ཚོགས་ཀྱིས།།  
སེམས་ཅན་ཀུན་གྱི་དོན་བྱེད་བསམ། །ཕྱི་མའི་དུས་ཀྱི་སྨོན་ལམ་གདབ། །སེམས་ཅན་དོན་བྱའི་བསམ་པ་བསྐྱེད། །ཚད་མེད་བཞི་ཡང་བསྒོམ་པར་བྱ། །དེ་ལ་ནན་ཏན་ཆེར་བསྐྱེད་ནས། །སྡིག་པ་སྦྱོང་པར་བྱེད་པ་དང། །ཐུན་མོང་དངོས་གྲུབ་ཀུན་འགྲུབ་ཅིང། །དེ་ལ་སོགས་  
པའི་ཡོན་ཏན་ཚོགས། །དཔག་ཏུ་མེད་པ་འབྱུང་བར་འགྱུར། །ཞེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཇི་སྲིད་དུ་བསོད་ནམས་ཀྱི་ཚོགས་བསགས་པའི་དམ་ཚིག་ཆེན་པོའོ། །གཞན་ཡང་ཡང་དག་བཤད་བྱ་བ། །ཇི་སྲིད་བསོད་ནམས་ཚོགས་  
རྫོགས་ནས། །ཡེ་ཤེས་ཚོགས་རྣམས་བཤད་བྱ་སྟེ། །དང་པོ་ཉིད་ནས་རང་བཞིན་མེད། །དེ་ལྟར་མོས་པར་བྱེད་པ་དང། །ཡང་ན་སྙིང་གའི་ཡི་གེ་ལས། །འོད་བྱུང་བདག་ཉི་ཞུ་གྱུར་ཏེ། །སླར་འདུས་རང་བཞིན་མེད་པར་འགྱུར། །དེ་ལ་དམིགས་ནས་བསྒོམས་པའི་ཚེ། །གཞན་པའི་  
ཡུལ་རྣམས་རང་བཞིན་གཞག་དེ་ལར། ཡུལ་ནི་གང་ལའང་མི་གཏད་དེ། །རྟེན་ཡང་གང་ལའང་བཅས་པ་མེད། །ཅེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོས་འདི་ནི་ཇི་སྲིད་དུ་ཡེ་ཤེས་ཀྱི་ཚོགས་བསགས་པའི་དམ་ཚིག་ཆེན་པོའོ། །དེ་ལྟར་ཚོགས་གཉིས་བསགས་  
  
།གང་ཞིག་བསྐྱེད་པའི་སྦྱོར་བ་ནི། །ཡཾ་དང་བཾ་དང་ལཾ་ལས་དང། །སུཾ་དང་བྷཱུཾ་ལས་བྱུང་བ་ཡི། །རླུང་དང་ཆུ་ཡི་དཀྱིལ་འཁོར་དང། །ས་གཞི་རི་རབ་སྟིང་དག་ཏུ། །གཞལ་ཡས་ཁང་པ་བསམ་བྱས་ཏེ། །གྲུ་བཞི་པ་ལ་སྒོ་བཞི་པ། །པདྨ་བརྒྱད་ཀྱིས་ཡང་དག་  
བརྒྱན༑ །གྲུ་ཆད་བཞིས་བརྒྱན་པར་ཁྱམས་དང། །དྲ་བ་དྲ་ཕྱེད་ཕ་གུ་དང། །དྲིལ་བུ་དར་དཔྱངས་ལ་སོགས་པ། །ཕྱི་དང་ནང་གི་རྒྱན་གྱིས་མཛེས། །དབུས་སུ་ཉི་ཟླ་པདྨའི་སྟེང། །ཧཱུཾ་ལས་བྱུང་བའི་རྡོ་རྗེ་འབར། །དེ་ལས་དཔལ་ལྡན་གོས་སྔོན་སྐུ། །ཞལ་གཅིག་  
ཕྱག་གཉིས་མཐིང་གའི་མདོག་དབུ་ལ་སྤྲུལ་བརྒྱད་གདངས་ཀ་ཅན། །སངས་རྒྱས་ལྔ་ཡིས་དབུ་བརྒྱན་ཅིང། །གནས་ལྔར་སྐུ་ལྔའི་མཚན་མ་ཅན། །སྤྱན་གསུམ་མེ་ཡི་མདོག་འདྲ་ཞིང། །ཤངས་འབར་དབུགས་ལས་རླུང་ཡང་འཚུབ། །ལྗགས་ནི་གློག་བཞིན་  
མྱུར་འདྲིལ་ཞིང། །ཞལ་ནས་སྦྲུལ་ནག་གསོལ་བའི་ཚུལ། །སྦྲུལ་ནག་སེ་རལ་ཁ་ལ་གཟེད། །སྦྲུལ་སེར་ཆུན་པོས་རྐང་ལག་བརྒྱན། །དམར་པོ་ཡིས་ནི་སྐ་རགས་བྱས། །གསུས་ཁྱིམ་ཆེ་ཞིང་གསུས་པ་འཕྱང། །སྐུ་སྨད་གོས་སྔོན་ཤམ་ཐབས་ཅན། །རྡོ་རྗེ་ཁྲོས་མ་སྐུ་  
ལའང་འཁྲིལ། །གཉིས་སུ་མེད་པར་གྱུར་པ་དང། །ཕྱོགས་བཅུའི་སངས་རྒྱས་སྤྱན་དྲངས་ཏེ། །མཆོད་དང་བསྟོད་པས་མཉེས་བྱས་ནས། །དོན་ཆེན་འདི་ཡིས་གསོལ་བ་བཏབ། །ཨེ་མ་ཧོ་དཔལ་ལྡན་གོས་སྔོན་ཅན། །ལུས་ཀྱི་རྟོག་པ་བསལ་བའི་ཕྱིར། །ཐུགས་  
རྗེ་ཆེན་པོའི་བྱིན་རླབས་ཀྱིས། །བདག་ལ་བྱིན་གྱིས་བརླབ་ཏུ་གསོལ། །གསང་བའི་བདག་པོ་བཅོམ་ལྡན་འདས། །བདག་ནི་སེམས་ཅན་དོན་ཀུན་རྩོམ། །གསང་འཛིན་རིགས་ཀྱི་བདག་པོ་ཡིས། །བདག་ལས་བདེ་གཤེགས་སྐུ་བྱིན་རློབས། །དག་དང་ཡིད་ལ་དེ་  
བཞིན་དུ། །གསོལ་བ་བཏབ་པར་བྱེད་པ་ཡིན་ཕྱིས་ནི་གནས་གསུམ་བྱིན་བརླབས་ཏེ། །བུམ་པ་ལ་སོགས་དབང་རྣམས་བླང། །བདེ་བ་ཆེན་པོར་རྟག་ཏུ་དགྱེས། །དེ་ནས་ཕྱོགས་བཅུའི་ལྷ་མོ་ཡིས། །བསྟོད་པ་གླུ་ཡིས་སྐུལ་བར་བྱེད། །ཨ་ལ་ལ་ལ་ལ་ཧོ་  
  
༄༅། །ཤུ་ཀྲ་སུ་ཀ་ཧོ། །བདེ་བ་ཆེན་པོ་གསང་བ་མཆོག་ནི་ཉམས་དགའ་ནས། །བཅོམ་ལྡན་གསང་མཆོག་ཐུགས་རྗེའི་བདག་ཉིད་ཅན། །མ་རིག་རྨོངས་པ་ཡོངས་སུ་བསལ་བའི་ཕྱིར། །འབར་བའི་སྐུ་བཞིས་རྟག་ཏུ་འགྲོ་བའི་དོན་ལ་སྤྱོད། །ཨ་ལ་ལ་ལ་  
ལ་ཧོ༑ །མ་ཧཱ་གུ་ཧྱ་པཱུ་ཛོ་པ་སྠ་ས་མ་ཡ། ཙིཏྟ་ཤུ་ཀྲ་སུ་ཀ་ཨ་ལ་ལ་ལ་ལ་ཧོ་ཞེས་བསྐུལ་ལོ། །འོད་ལས་ཡོངས་སུ་སད་གྱུར་ཏེ། །རྡོ་རྗེ་པདྨ་བྱིན་བརླབས་ནས། །ལྷ་མོས་བསྐུལ་དང་དགའ་བ་ཡིས། །སྤྱོད་པ་བྱས་པས་འགྲུབ་འགྱུར་ཏེ། །སྙོམས་པར་ཞུགས་ནས་བྷ་ག་ལ།།  
སུམ་ཅུའམ་ནི་ཉི་ཤུ་ལྔ། །བཅུ་སོགས་ཡུམ་གྱི་བྷ་གར་བསྐྱེད། །དེ་ལ་སོ་སོའི་སྔགས་ཀྱིས་གདོན། །ཨོཾ་སརྦ་ཏ་ཐཱ་ག་ཏ་ཀྲོ་དྷ་ནཱི་ལཱཾ་བ་ར་དྷ་ར་ཧཱུཾ། ཨོཾ་བཛྲ་ཀྲོ་དྷ་ནཱི་ལཱཾ་བ་ར་དྷ་ར་ཧཱུཾ། ཨོཾ་རཏྣ་ཀྲོ་དྷ་ནཱི་ལཱཾ་བ་ར་དྷ་ར་ཧཱུཾ། ཨོཾ་པདྨ་ཀྲོ་དྷ་ནཱི་ལཱཾ་བ་ར་དྷ་ར་ཧཱུཾ། ཨོཾ་ཀརྨ་ཀྲོ་དྷ་ནཱི་ལཱཾ་བ་ར་དྷ་ར་  
ཧཱུཾ༑ ཨོཾ་སརྦ་ཏ་ཐཱ་ག་ཏ་ཀྲོ་དྷཱི་ཤྭ་རི་ནཱི་ལཱཾ་བ་ར་དཧྭ་ར་ཧཱུཾ། ཨོཾ་བཛྲ་ཀྲོ་དྷ་ཏྲཻ་ལོཀྱ་བི་ཛཱ་ཡ་ཧཱུཾ། ཨོཾ་མ་ཧཱ་ཀཱ་ལ་བྷ་ར་སནྟི་ན་ཧཱུཾ། ཨོཾ་བི་རཱུ་ཌྷ་ཀཱ་ཡ་ཧཱུཾ། ཨོཾ་བི་རཱུ་པཀྵ་ཡེ་ཧཱུཾ། ཨོཾ་བཛྲ་ལཱ་སྱེ་ཧཱུཾ། ཨོཾ་བཛྲ་མཱ་ལེ་ཏྲཱཾ། ཨོཾ་བཛྲ་གའི་ཏི་ཧྲཱི། ཨོཾ་བཛྲ་ནྲྀ་ཏྱ་ཨཿ། ཨོཾ་བཛྲ་དྷཱུ་པེདྷཱུ། ཨོཾ་བཛྲ་པུཥྤ་  
པུ༑ ཨོཾ་བཛྲ་ཨཱ་ལོ་ཀེ་ཧྲཱི། ཨོཾ་བཛྲ་གནྡྷེ་གཾ། བཛྲ་ཨཾ་ཀུ་ཤ་ཇཿ། བཛྲ་པཱ་ཤ་ཧཱུཾ། བཛྲ་སྥོ་ཊ་བཾ། བཛྲ་གྷཎྜེ་ཧོཿ། ཞེས་པའོ། །ཤར་དུ་སངས་རྒྱས་གོས་སྔོན་ཅན། །ཞལ་དང་སྐུ་ནི་དཀར་ལ་འཚེར། །འཁོར་ལོ་དང་ནི་དྲིལ་བུ་བསྣམས། །སྦྲུལ་དཀར་པོས་ནི་རྣམ་པར་  
བརྒྱན༑ །ལྷོར་ནི་རིན་ཆེན་གོས་སྔོན་ཅན། །ཞལ་དང་སྐུ་ནི་སེར་ལ་འཚེར། །རིན་པོ་ཆེ་དང་དྲིལ་བུ་བསྣམས། །སྦྲུལ་སེར་པོས་ནི་སྐུ་ལ་བརྒྱན། །ནུབ་ཏུ་པདྨ་གོས་སྔོན་ཅན། །ཞལ་དང་སྐུ་ནི་དམར་ལ་འཚེར། །པདྨ་དང་ནི་དྲིལ་བུ་བསྣམས། །སྦྲུལ་དམར་པོས་ནི་སྐུ་ལ་བརྒྱན། །  
བྱང་དུ་ལས་ཀྱི་གོས་སྔོན་ཅན། །ཞལ་དང་སྐུ་ནི་ལྗང་ལ་འཚེར། །རྒྱ་གྲམ་དང་ནི་དྲིལ་བུ་བསྣམས། །སྦྲུལ་ལྗང་པོས་ནི་སྐུ་ལ་བརྒྱན། །ཁྲོ་བོ་འདི་དག་ཐམས་ཅད་ཀྱང། །དབུ་ལ་སངས་རྒྱས་བཞི་ཡིས་བརྒྱན། །ཡུམ་བཞི་ཡིས་ནི་ལེགས་པར་འཁྱུད། །ཀུན་ཀྱང་གཙོ་  
  
།སྔགས་ཀྱི་དབང་པོ་གཞན་རྣམས་ཀྱང། །སོ་སོའི་གནས་སུ་བསྐྱེད་པར་བྱ། །ཞེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོས་ཇི་སྲིད་དུ་གཙོ་བོ་དང་འཁོར་བསྐྱེད་པའི་དམ་ཚིག་ཆེན་པོའོ། །ཇི་སྲིད་བསྐྱེད་པ་རྫོགས་གྱུར་ནས། །  
ཕྱོགས་བཅུའི་སངས་རྒྱས་སྤྱན་དྲངས་ཏེ། །མདུན་དུ་གནས་ལ་མཆོད་པས་མཉེས། །རྡོ་རྗེས་གསོལ་བ་གོང་བཞིན་གདབ། །དེ་ནས་བདག་ལ་བསྟིམ་པའམ། །ཡང་ན་ལྷ་མོས་དབང་བསྐུར་ཕྱིར། །གནས་གསུམ་བྱིན་བརླབ་བྱས་པའམ། །ཡང་ན་གསུམ་འདུས་སྦྱོང་བ་  
བྱ༑ །དེ་ལྟར་བྱས་ནས་རང་གི་སྐུ། །དམིགས་དང་གསལ་བའི་ཆོ་ག་བྱ། །འདིས་ནི་རང་གི་རྣམ་རྟོག་བཟློག་ཅེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོས་ཇི་སྲིད་དུ་བསྐྱེད་པའི་སྐུ་བྱིན་གྱིས་བརླབ་པའི་དམ་ཚིག་ཆེན་པོའོ། །གང་ཞིག་རྒྱས་ལ་མ་དད་  
པའི༑ །གང་ཟག་ལ་ནི་སྦྱོར་འདི་བསྟན། །སྔོན་དུ་བླ་མ་སངས་རྒྱས་ལ། །ཕྱག་འཚལ་བ་དང་བཤགས་བྱས་ནས། །ཡང་དག་བྱང་ཆུབ་ཡིད་ལ་བཞག་དེ་ནས་འབྱུང་བ་གཞལ་ཡས་བཅས། །ནང་དུ་ཆོ་ག་གསུམ་ལས་བྱུང། །གཙོ་བོའི་སྐུ་དང་སྐུ་བཞི་ནི། །རང་རང་  
ཡུམ་དང་བཅས་པ་བསྐྱེད། །བཅུ་ལས་གཞན་པ་ཐམས་ཅད་ཀུན། །བསྡུས་པའི་སྐབས་སུ་སྤང་བར་བྱ། །དེ་ནས་ཡེ་ཤེས་འཁོར་ལོའང། །མཆོད་དང་དབང་ལ་སོགས་སྤངས་ཏེ། །བསྟིམ་པ་ཡི་ནི་སྦྱོར་བ་བྱ། །ཞེས་པ་འདི་ནི་བྱང་ཆུབ་སེམས་དཔའ་སེམས་དཔའ་  
ཆེན་པོས་ཇི་སྲིད་དུ་སྦྱོར་བ་བསྡུས་པའི་དམ་ཚིག་ཆེན་པོའོ། །གཞན་ཡང་ཤིན་ཏུ་བསྡུས་པ་ནི། །དང་པོར་གཞན་གྱི་དོན་བྱ་དང། །རང་ཉིད་འབྲས་ཐོབ་བསམ་པ་བསྐྱེད། །སྟོང་པའི་ངང་ལས་གཅིག་པར་གྱིས། །གཞལ་ཡས་གཙོ་བོ་དང་བཅས་པ། །རིམ་པའམ་ནི་  
ཅིག་ཅར་གྱིས། །བསྐྱེད་དེ་འཁོར་ནི་འདིར་མ་གསུངས། །ཡེ་ཤེས་འཁོར་ལོ་བཀུག་ནས་ནི། །གཉིས་མེད་གྱུར་ནས་སེམས་གཟུང་བ། །ཡང་ན་སྔགས་ཀྱི་སྦྱོར་བ་བྱས། །ཚོགས་དང་གཏོར་མ་ལ་སོགས་པ། །དེ་ལ་དེ་ཡི་སྦྱོར་བ་བྱ། །ཞེས་པ་འདི་ནི་བྱང་ཆུབ་  
  
༄༅། །སེམས་དཔའ་སེམས་དཔའ་ཆེན་པོའི་ཇི་སྲིད་དུ་སྦྱོར་བ་ཤིན་ཏུ་བསྡུས་པའི་དམ་ཚིག་ཆེན་པོའོ། །དེ་ལྟར་སྦྱོར་བའི་དོན་བསྟན་ནས། །སེམས་གཟུང་རིམ་པ་བསྟན་པ་ནི། །དང་པོ་བླ་མ་མཆོད་ལ་བརྟེན། །གཉིས་པ་བདེ་གཤེགས་བརྟེན་པ་སྟེ། །གསུམ་པ་རླུང་  
ལ་སོགས་ལ་བརྟེན། །བཞི་པ་ཡི་གེ་ལྔ་པ་ལ། །རྡོ་རྗེ་དྲུག་པ་སྐུ་ལ་བརྟེན། །དེ་ནས་འཁོར་ལོ་བརྟེན་པ་ནི། །དབང་པོ་རབ་འབྲིང་བྱེ་བྲག་གིས། །དུས་གཅིག་པའམ་རིམ་གྱིས་བྱེད། །དེ་ནས་དབང་བསྐུར་བྱིན་བརླབ་དང། །བསྟིམ་པའི་སྦྱོར་ལ་བརྟེན་པ་ཡིན། །ཡང་ན་དུས་  
ཀྱི་བྱེ་བྲག་ནི། །གང་ཞིག་བླ་མ་ལ་སོགས་པ། །དང་པོའི་དུས་ཀྱི་རྣལ་འབྱོར་པས། །རྗེས་སུ་དྲན་ནོ་སྐད་ཅིག་དང། །སྐད་ཅིག་བཅུ་དང་བརྒྱ་དང་ནི། །སྟོང་དང་ཐུན་ཕྱེད་ཐུན་གཅིག་དང། །ཐུན་མཚམས་མེད་པའི་བར་དུའོ། །ཞེས་པ་ནི་བྱང་ཆུབ་སེམས་དཔའ་སེམས་དཔའ་  
ཆེན་པོས་ཇི་སྲིད་དུ་སེམས་གཟུང་བར་རིམ་པའི་དམ་ཚིག་ཆེན་པོའོ། །སེམས་གཟུང་ཆེད་དུ་བྱས་པ་ཡིས། །དེ་ཡི་ཐབས་ནི་བཤད་བྱ་སྟེ། །གཞན་གྱི་རྣམ་པས་འདིར་འདོད་ན། །ཉོན་མོངས་དགྲ་ནི་སྤང་བར་བྱ། །དག་པའི་དབང་དུ་འདོད་པ་ཡིས། །དང་པོར་རྟོག་པ་སྤང་  
བར་བྱ༑ །དུལ་ནས་འཛིན་པར་འདོད་པ་ཡིས། །སེམས་ནི་ཕྱི་དང་ནང་དུ་བྱུང། །འོག་ཏུ་བསྟིམ་དང་སྟེང་དུ་འཕྲོ། །དེ་བཞིན་ནང་དུ་གཞུག་པའང། །སེམས་གཟུང་དོན་དུ་བྱེད་པ་ཡིན། །གཞན་ཡང་རྣལ་འབྱོར་གང་ཞིག་གིས། །ཁམས་གསུམ་ལ་སོགས་ཤེས་པ་དག། །རལ་  
གྲི་ཡང་ནི་སྦྱར་བར་བྱ། །དཔལ་ལྡན་གསང་བ་མཆོག་སྒྲུབ་པས། །གཙོ་བོ་འཁོར་དང་བཅས་གསལ་ནས། །མི་འགྱུར་མཆོག་གི་ཆོ་ག་བྱ། །གང་ཞིག་ལ་ནི་གང་གསལ་བ། །དེ་ལ་དམིགས་ལ་བསྒོམ་པར་བྱ། །མ་གསལ་བར་དུ་བསྐྱེད་ཅིང་བསྒོམ། །ཕྱག་ཙམ་གསལ་  
ན་ཕྱག་ལ་དམིགས། །གཉིས་དང་གསུམ་ལ་སོགས་པ་ཡང། །གསལ་འགྱུར་དེ་ལ་དམིགས་པར་བྱ། །གཙོ་བོ་གསལ་ན་གཙོ་བོ་སྟེ། །འཁོར་ལ་ཡང་ནི་དེ་བཞིན་ནོ། །ཐམས་ཅད་གསལ་ན་ཀུན་ལ་དམིགས། །ཐམས་ཅད་གསལ་བར་མ་གྱུར་ན། །སྡིག་པ་ཞི་  
  
།ཞི་དང་རྒྱས་པའི་སྦྱིན་སྲེག་བྱ། །རེས་གསལ་རེས་མི་གསལ་གྱུར་ན། །བགེགས་རྣམས་བཟློག་པའི་ལས་བྱའི་ཕྱིར། །དྲག་པོ་ཡི་ནི་སྦྱིན་སྲེག་དང། །ཚོགས་ཀྱི་འཁོར་ལོ་ལ་སོགས་བྱ། །དེ་བཞིན་བསྐྲད་དང་མནན་པ་དང། །བསྲུང་པའི་མཆོག་  
ཀྱང་བྱ་བ་ཡིན། །ཕྱག་གཉིས་གསལ་བར་མ་གྱུར་ན། །ཕྱག་མཚན་གྱིས་ནི་གསལ་བར་བྱ། །ཕྱག་མཚན་གསལ་བར་མ་གྱུར་ན། །ཕྱག་མཚན་འོད་ཀྱིས་གསལ་བར་བྱ། །སྤྱན་རྣམས་གསལ་བར་མ་གྱུར་ན། །ཁྲག་གི་ཞམ་ཆུ་འབབ་པ་དང། །བཀྲག་དང་རི་མོ་  
ལྡན་པས་གསལ། །ཞལ་མདོག་གསལ་བར་མ་གྱུར་ན། །སྟོང་གསུམ་འོད་ཀྱིས་གང་བར་གསལ། །ཡང་ན་ཐམས་ཅད་གསལ་བྱས་ན། །ཕྲ་མོ་མིག་གསལ་གྱུར་ཀྱང་སླ། །གང་ཚེ་གང་གིས་མི་གསལ་ན། །ཟས་དང་སྐོམ་དང་གནས་དག་གིས། །འདུ་བ་གང་ལ་  
བརྟེན་པས་འགྲུབ། །དམིགས་པ་མི་གསལ་བཅོ་བ་གང། །དང་པོ་སྐད་ཅིག་རྗེས་དྲན་དང། །རྒྱུན་ལ་ཇི་སྲིད་འཚོ་བར་དུ། །སྦྱོར་བ་འདི་ནི་བྱེད་པ་ཡིན། །དཔལ་ལྡན་གསལ་བར་གྱུར་ནས་ནི། །ཇི་སྲིད་ལས་རྣམས་བྱེད་པ་ཡིན། །ཞེས་པ་འདི་ནི་བྱང་ཆུབ་སེམས་དཔའ་  
སེམས་དཔའ་ཆེན་པོས་ཇི་སྲིད་དུ་དམིགས་པ་ལ་སེམས་གཟུང་བའོ། །དེས་ན་བསྒོམ་པ་བོགས་དབྱུང་ནི། །ཇི་སྲིད་དུས་ཀྱི་བོགས་དབྱུང་ནི། །སྐད་ཅིག་རྗེས་དྲན་གོང་དུ་ཤེས། །དམིགས་པ་བོགས་དབྱུང་བཤད་བྱ་སྟེ། །དང་པོར་དཀར་པོ་ལྗང་གུའི་བར། །རེ་རེ་དང་ནི་ལྔ་  
འདུས་པ། །ཁ་དོག་ལ་ནི་བོགས་དབྱུང་བའོ། །དེ་ལས་རི་རབ་ཏིལ་འབྲུའི་བར། །དབྱིབས་ཀྱི་བོགས་དབྱུང་དག་ཏུ་འདོད། །སྟོང་གསུམ་གང་དང་གཅིག་འདུས་པ། །གྲངས་ཀྱི་བོགས་དབྱུང་དག་ཏུ་བཤད། །སྐུ་ལ་ཇི་ལྟར་བོགས་ཕྱིན་པ། །དེ་ལྟར་ཐུགས་ལ་བསླབ་  
བྱ་སྟེ༑ །ཁ་དོག་དབྱིབས་དང་གྲངས་དེ་བཞིན། །གསུང་ལ་ཡང་ནི་དེ་ལྟར་རོ། །དེ་ལྟའི་སྦྱོར་བ་བསྟན་པ་ཡང། །གང་ཟག་རིགས་ཀྱིས་རྣམ་གཉིས་ཏེ། །རྐྱེན་གྱི་དབང་དུ་འགྱུར་བ་ལ། །ཇི་ལྟའི་འོད་ཀྱིས་བདག་རྐྱེན་བྱས། །མི་འགྱུར་རང་བཞིན་འགྱུར་པའོ། །ཟས་དང་  
  
༄༅། །སྐོམ་ལ་སོགས་པ་ཡིས། །ཇི་ལྟར་བསམ་གཏན་འཕེལ་བྱེད་པ། །འདི་ནི་འབྲས་ལ་སོགས་པ་ཡིས། །བོགས་དབྱུང་མན་ངག་ཡིན་པར་འདོད། །དེ་ལྟར་བོགས་དབྱུང་སྦྱོར་བ་ཡིས། །བསྒོམ་པ་འཕེལ་བར་འགྱུར་བ་ཡིན། །དེ་ལས་བྱུང་བའི་སྐུ་ཡིས་  
ནི༑ །ལས་རྣམས་ཐམས་ཅད་འགྲུབ་པར་བྱེད། །ཅེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོས་ཇི་སྲིད་དུ་བསྒོམ་པའི་བོགས་དབྱུང་བའོ། །གང་ཚེ་བསྒོམ་ལ་མི་གཞོལ་ཞིང། །གསང་སྔགས་གཙོ་བོར་བྱེད་པ་ལ། །སྔགས་ཀྱི་ངེས་པ་བཤད་པར་  
བྱ༑ །སྔགས་བཟླས་པ་ནི་རྣམ་གཉིས་ཏེ། །ཐུན་མོང་དང་ནི་ཁྱད་པར་རོ། །ཐུན་མོང་སྔགས་ནི་བཤད་བྱ་སྟེ། །བདག་དང་གཞལ་ཡས་འཁོར་བཅས་དམིགས། །གསལ་ལ་དམིགས་པའི་བཟླས་པའོ། །སྡིག་པ་དབྱུང་དང་བསྲེག་པ་དང། །བཀྲུ་བའི་དོན་ལ་རབ་དམིགས་ནས།།  
ཧཱུཾ་དང་རཾ་དང་ཧཾ་བསྐུལ་ཏེ། །མགལ་མེ་ཕྲེང་བ་ཉི་མ་ཡིས། །གང་ཞིག་བྱེད་པར་འགྱུར་བ་ནི། །རྒྱུད་རྣམས་སྦྱོར་བའི་བཟླས་པའོ། །གང་ཚེ་ཡུམ་དང་བཞི་སྐོར་དང། །མདུན་གྱི་དཀྱིལ་འཁོར་ཉིས་སྐོར་དང། །འཁོར་གྱི་དབང་དུ་སུམ་སྐོར་དང། །གཙོ་དང་འཁོར་གྱི་བཟླས་  
པ་དང༑ །སྙིང་ན་བཙོན་འདྲའི་བཟླས་པ་ལ། །མགལ་མེ་ཕྲེང་བ་ཉི་མའི་ཚུལ། །མཚན་མ་འདོད་པའི་བཟླས་པའོ། །ཁྱད་པར་བཟླས་པ་བཤད་བྱ་སྟེ། །སྔགས་འོད་དཀྱིལ་འཁོར་རྣམས་ལ་ཕོག་དེ་ལས་ཁྲོ་བོའི་ཚོགས་བྱུང་ནས། །ལེན་བྱེད་དགུག་པའི་བཟླས་པའོ། །  
རལ་གྲི་ལ་སོགས་ཐོག་འབེབས་དང། །གཅོད་གཏུབ་གསད་པའི་བཟླས་པའོ། །བདག་ལས་བྱུང་བའི་ཁྲོ་ཚོགས་ཀྱིས། །གསད་པའི་ཤ་རུས་མདུན་དུ་བཏོན། །ཧ་ཧ་རུ་ལུའི་སྒྲ་སྒྲོགས་པ། །བསྙེན་པའི་དུས་ཀྱི་བཟླས་པའོ། །ཁྲོ་ཚོགས་འཁོར་ལོ་ཐོགས་པ་ཡིས། །  
ཀླད་པར་འཁོར་ལོ་བསྐོར་བ་ཡིས། །སྨྱོ་བྱེད་དུས་ཀྱི་བཟླས་པའོ། །རྔ་མོ་ཅན་གྱི་ཁྲོ་ཚོགས་ཀྱིས། །བཟུང་ཞིང་ཁྲིད་པར་བྱེད་པ་ནི། །བསྐྲད་པའི་དུས་ཀྱི་བཟླས་པའོ། །འོད་ཟེར་དཀར་པོའི་ཚོགས་བྱུང་ནས། །ལྷ་ལ་སོགས་པའི་སྡིག་པ་སྦྱོང། །དེ་ནི་ཞི་བའི་བཟླས་པའོ། །  
  
།རང་བྱུང་ཚེ་ཡི་ཡི་གེ་གསོས། །བཀྲག་དང་གཟི་བྱིན་བསྔོས་པས་བསྐྱེད། །རྒྱས་པའི་དུས་ཀྱི་བཟླས་པའོ། །སྔགས་འོད་རྡོ་རྗེ་ལ་སོགས་པས། །གདུལ་བྱའི་རྐང་དང་སྤྱི་བོར་བསྲེག་འོད་ཟེར་གཞན་གྱིས་གསོས་འདེབས་པ།།  
རེངས་པའི་དུས་ཀྱི་བཟླས་པའོ། །འོད་ཟེར་ཁ་དོག་སྣ་ལྔ་ལས། །སྤོས་སོགས་ལྷ་མོ་རྣམས་ཀྱིས་གང། །གང་ལ་ཕུལ་ནས་དོན་གྲུབ་པ། །མཆོད་པའི་དུས་ཀྱི་བཟླས་པའོ། །གང་ཞིག་ལས་ནི་འོད་བྱུང་ནས། །བདག་ཞུ་དེར་འདུས་བདེ་ཐོབ་པ། །གསང་བའི་དུས་ཀྱི་  
བཟླས་པ་སྟེ། །རྣམ་དག་དོན་ལ་རབ་དམིགས་པ། །འདི་ནི་བླ་མེད་བཟླས་པའོ། །གསང་སྔགས་སྐྱོན་རྣམས་རབ་སྤངས་ནས། །འབྲས་བུ་ཐོབ་པའི་ལས་བྱེད་པའང། །འདི་ཡིས་འགྱུར་གྱི་གཞན་དུ་མིན། །ཞེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཇི་སྲིད་  
དུ་རྡོ་རྗེ་སྔགས་བཟླས་པ་གྲུབ་པའི་དམ་ཚིག་གོ། །གང་ཞིག་ཚོགས་རྣམས་རྫོགས་བྱེད་ཅིང། །འདི་ཡིས་ནོར་བུ་གཞན་འགྲུབ་ཕྱིར། །ཚོགས་ཀྱི་དེས་བ་བཤད་པར་བྱ། །འཇིག་རྟེན་རྫས་རྣམས་མ་ལུས་པ། །ཀུན་ཚོགས་རྣལ་འབྱོར་ལྷ་གྲངས་ཏེ། །འཚམ་པ་དང་ནི་  
མཆོད་པ་སོགས། །སྔོན་འགྲོ་ས་ཆོག་ལ་སོགས་རྫོགས། །དེ་ནས་ལྷ་ཡི་ཏིང་འཛིན་གྱིས། །མཎྜལ་ལྔ་དང་བཅུ་སོགས་ལ། །མེ་ཏོག་དང་ནི་མཆོད་པ་བཀྲམ། །དེ་ནས་གསང་བའི་དཀྱིལ་འཁོར་བྲི། །དེ་ཚེ་རྒྱལ་པོས་མཚམས་རྣམས་བཅད། །ཚོགས་བསགས་རྒྱལ་  
པོས་བླང་བར་བྱ། །མེད་པ་ལས་བྱུང་ཕྱག་རྒྱ་ཡིས། །རྒྱལ་པོ་བཞི་ནི་ཐོབ་བྱ་སྟེ། །བདེ་བ་ཆེན་པོ་ཉིད་དག་ལས། །ལྷ་མོས་སད་བྱས་སྐུར་ལངས་ཏེ། །དཀྱིལ་འཁོར་རྒྱས་ནས་རྒྱལ་པོ་ལེན། །དེ་ནས་གྲུབ་པ་རྫོགས་གྱུར་ནས། །རྒྱལ་པོ་ཡིས་ནི་སེམས་དཔའ་བསྐུལ། །  
ཕྱི་རོལ་འཁོར་ལོ་བསྡུས་བྱས་ནས། །ནང་དུ་སོ་སོའི་མཎྜལ་བཀོད། །བདག་གིས་འཇུག་པ་དེ་བཞིན་དུ། །འཁོར་རྣམས་དམ་པའི་དོན་ལ་འཇུག་གང་ཞིག་གིས་ནི་རོལ་མོ་དང། །ལྡན་པས་ཚོགས་ནི་གྲངས་བྱས་ཏེ། །སྐོམ་དང་མཆོད་པ་སྔོན་སོང་ནས། །  
  
༄༅། །ཚོགས་ཀྱང་བྱིན་གྱིས་བརླབ་པར་བྱ། །ཡཾ་རཾ་ཨ་ལས་རླུང་མེ་ཐོད། །ནང་དུ་ཤ་ལྔ་བདུད་རྩི་ལྔ། །ཡི་གེ་གསུམ་གྱིས་ལེགས་སྦྱངས་ཏེ། །ཡེ་ཤེས་བདུད་རྩི་བབ་གྱུར་ནས། །བདག་མཆོད་དཀྱིལ་འཁོར་མདུན་དུ་མཉེས། །ཆོ་གའི་ཡན་ལག་རྫོགས་པར་  
བྱ༑ །འཇིག་རྟེན་མཎྜལ་སྔོན་པོའི་སྟེང། །ཕྱི་རོལ་དུ་ནི་མཆོད་པར་བྱ། །དེ་ནི་ཐུན་མོང་ཆོ་གའོ། །ཁྱད་པར་ཆོ་ག་བསྟན་པ་ནི། །ཟབ་པར་སྦྲུལ་པར་བརྟེན་པ་དང། །བཞི་དང་གསུམ་དུ་ངེས་པར་སྦྱར། །ཞིབ་ལ་སོགས་སྦྱོར་བ་ནི། །སྔགས་ཀྱི་སྦྱོར་བ་བཞིན་དུ་སྦྱར། །གང་  
ཞིག་འདི་ལ་རྟག་གནས་ནས། །མཆོག་འགྲུབ་གཞན་གྱིས་ནུས་མ་ཡིན། །ཞེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོས་ཇི་སྲིད་དུ་ཚོགས་ཀྱི་འཁོར་ལོའི་སྦྱོར་བའོ། །བདག་པོ་འབྱོར་བ་ཆུང་བ་དང། །སློབ་དཔོན་བསམ་གཏན་ལྡན་པ་ལ། །ཚོགས་  
ཀྱི་མཆོད་པ་བསྟན་པར་བྱ། །རྫས་ནི་ལྔ་ནས་བཅུ་ཡི་བར། །སློབ་དཔོན་གཅིག་དང་གཉིས་ཀྱིས་འགྲུབ། །ཁྱབ་འཇུག་བུ་མོའི་སྦྱོར་བའམ། །ཡང་ན་རྒྱས་པ་ཚོགས་འཁོར་བཞིན། །དཀྱིལ་འཁོར་གཅིག་དང་གཉིས་པ་དང། །བཞི་ཡི་བར་ཡང་མཆོད་པ་ཡིན། །སློབ་  
དཔོན་ནུས་པའི་བྱེ་བྲག་གིས། །ལས་གཞན་རྩོམ་ན་གོང་མ་བཞིན། །མི་རྩོམ་འགྱུར་ན་སྡིག་པ་སྦྱང། །ཞེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཇི་སྲིད་དུ་ཚོགས་ཀྱི་མཆོད་པའི་དམ་ཚིག་གོ། །དེ་ནས་དཔལ་ལྡན་རྡོ་རྗེ་ཅན། །གང་གིས་བསྒྲུབ་  
པར་འདོད་པ་དེས། །སྦྱིན་སྲེག་ཆོ་ག་བཤད་པར་བྱ། །སྔོན་བྱ་གཞན་ནི་གཞན་དུ་སྟེ། །ས་ཡི་རིགས་བཞིར་ཐབ་ཁུང་བཞི། །ཟླུམ་པོ་གྲུ་བཞི་ཟླ་གམ་ཨེ། །ཐབ་ཁུང་དབྱིབས་ཀྱི་མཚན་ཉིད་དོ། །དཀར་སེར་དམར་དང་ནག་པོ་ནི། །ཐབ་ཁུང་གི་ནི་ཁ་དོག་གོ། །འཁོར་ལོ་  
རིན་ཆན་པདྨ་བྲི། །ཐབ་ཁུང་མཚན་མ་ཞེས་སུ་བཤད། །དེ་ཉིད་རཾ་ལས་འོད་འཕྲོས་པས། །མི་དམིགས་དང་ལས་བྷྲཱུཾ་དུ་གྱུར། །དེ་ལས་གཞལ་ཡས་ཁང་པ་ནི། །གོང་མའི་ཁ་དོག་དབྱིབས་དང་ལྡན། །མཆོད་རྫས་མཆོད་པར་ཤེས་བྱ་སྟེ། །སྲེག་རྫས་བྱིན་གྱིས་  
  
།མི་དམིགས་སྣོད་ན་སྭ་ཡིག་ལས། །སོ་སོ་དེ་ཉིད་རྒྱས་པ་ལ། །ཧ་ཧོ་ཧྲཱིཡིས་སྐྱོན་རྣམས་བསལ། །མེ་ལྷ་བསྐྱེད་པའི་རིམ་པ་ནི། །ཨེ་ལས་གྲུ་གསུམ་དེ་ཉིད་གསུམ། །རཾ་བཅས་ཡི་གེ་བཞི་རུ་གསལ། །པད་སྟེང་དེ་ལས་མེ་ལྷར་གྱུར། །ཁ་དོག་  
བཞི་ཡི་བདག་ཉིད་ལས། །སོ་སེའི་རིགས་ཀྱི་དབུ་རྒྱན་བྱས། །ལྟེ་བར་གོང་མའི་སྦྱོར་བ་སྟེ། །སྙིང་གར་ཕྱོགས་སྐྱོང་བཅུ་དང་ལྡན། །དེ་ནས་ཡེ་ཤེས་མེ་ལྷ་དགུག་བྱིན་བརླབས་དབང་བསྐུར་གཟི་བྱིན་བསྐྱེད། །སོ་སོའི་མཆོད་པ་དབུལ་བྱས་ཏེ། །གཟར་བུ་རྡོ་རྗེ་ལ་  
སོགས་པ། །ཁ་དོག་དབྱིབས་ལྡན་བྱིན་གྱིས་བརླབས། །དེ་ནས་དབུལ་བའི་མན་ངག་ཀྱང། །ཤིང་གི་འོད་ནི་བསྐྱེད་བྱས་ཏེ། །མར་གྱིས་འོད་འཕྲོ་ཀུན་ལ་སྦྱོར། །དཀར་གསུམ་དང་ནི་མངར་གསུམ་གྱིས། །སྤྱི་དང་སོ་སོར་སྡིག་པ་འབྱིན། །འབྲས་དང་འབྲུ་ཡི་ཆན་  
དག་གིས། །གོང་གིས་གཉིས་པོ་སོ་སོར་འབྱིན། །ནས་ཐུག་འོ་མའི་ཐུག་པ་ཡིས། །རེ་རེའི་གནས་སུ་སྲེག་པར་བྱེད། །ཏིལ་གྱིས་སྙིང་གི་ནད་ནས་འབྱིན། །ཐ་མའི་བར་གྱིས་འཁྲུ་བར་བྱེད། །ཡང་ན་ཏིལ་གྱིས་སྒོ་དགུར་འཇུག་རྫས་དེ་སེར་པོར་བྱས་པ་ལ། །དཀར་  
གསུམ་གྱིས་ནི་གཟི་བྱིན་བསྐྱེད། །མངར་གསུམ་བསྟེན་བྱ་གསལ་བ་སྟེ། །འབྲས་དང་འབྲུ་ཡི་སྦྱོར་བ་ཡིས། །ཡེ་ཤེས་བཅུད་རྣམས་སྤྱི་བོར་སྡུད། །ནས་དང་འོ་མའི་སྦྱོར་བ་ཡིས། །འགྲོ་བཅུད་གནས་རྣམས་ཀུན་དུ་སྡུད། །ཐ་མ་དའུར་བའི་སྦྱོར་བ་ཡིས། །མཛོད་སྤུའི་སྙིང་  
གའི་ཧཱུཾ་ལ་སྡུད། །ཐ་མ་མར་གྱི་སྦྱོར་བ་ཡིས། །བསྲུང་བའི་མཆོག་ཀྱང་འགྲུབ་པར་འགྱུར། །དབང་གི་སྦྱོར་བ་བྱེད་པ་ལ། །བ་ལང་ཤ་ཡི་གཏོར་མ་དང། །བཅས་པས་སུམ་སྐོར་ལ་སོགས་ཀྱིས། །མྱུར་དུ་འགུགས་ཤིང་དབང་དུ་སྦྱོར། །གསང་བའི་ལས་ཀྱི་ཆོ་  
ག་ནི༑ །དང་པོར་ཤ་ཡི་ཁྲོ་བ་སྟེ། །ལག་གི་འོད་ནི་འཕྲོ་བར་བྱེད། །རུས་པས་སྟེང་གི་འཁོར་ལོ་བྲི། །བདུད་རྩིས་འོད་འཕྲོས་སྤྲུལ་པ་དགྱེས། །འབྲུ་ནག་ཆན་གྱིས་སྤྲུལ་པ་ཁྲོས། །དུག་གི་གཏོར་མས་འགུགས་པ་དང། །དེ་ཡི་ནང་དུ་གསོད་པ་ནི། །ཕྱེ་མ་  
  
༄༅། །གསུམ་དང་དུག་འབྲུས་བྱེད། །དེ་ལྟར་མེ་ཡི་ཆོ་ག་རྫོགས། །སྙིང་གར་དགོད་པའི་ལྷ་རྣམས་ལ། །གོང་མའི་ཆོ་ག་རྫོགས་བྱས་ཏེ། །བསྡུ་དང་གཤེགས་སུ་གསོལ་བྱས་ནས། །བཟོད་གསོལ་མེ་ཡི་སྦྱོར་བ་བྱེད། །རྡོ་རྗེ་མེ་ཡི་དམ་ཚིག་ཡིན། །  
བསྲུང་བཞི་བའི་ཚལ་གདབ་ཚེ་སྲིད་ནམ་མཁར་འགྲོ་བ་དང། །འོད་དང་བུ་ཚ་བཅུད་འགུགས་པ། །རྒྱས་པའི་ཆ་ལ་གདགས་པའོ། །དགུག་པ་དབང་གི་ཆ་ཡིན་ཏེ། །དྲག་པོའི་ལས་གཞན་ཐ་མའི་ཆ། །འདི་ཡིས་འགྲུབ་བྱ་བ་མ་གཏོགས་པ། །གང་ཟག་  
གཞན་གྱིས་འགྲུབ་མི་འགྱུར། །ཞེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཇི་སྲིད་དུ་མེའི་སྦྱོར་བའི་དམ་ཚིག་གོ། །དེ་ནས་གཞན་ཡང་བཤད་བྱ་བ། །འཕགས་མཆོག་ཆོ་ག་རྫོགས་བྱས་ཏེ། །གཏོར་མའི་ཆོ་ག་ལས་བྱེད་པས། །ཤ་ཁྲག་རུས་པ་  
འབྲུ་ལ་སོགས། །ཐམས་ཅད་མ་སྦྱང་སྣོད་དུ་བླུགས། །བདག་འོད་སྦྱོར་བས་རང་བཞིན་མེད། །དེ་ལས་ཡཾ་རཾ་ཨ་རུ་གྱུར། །ནང་དུ་ཤ་ལྔ་བདུད་རྩི་ལྔ། །སྟེང་དུ་རྡོ་རྗེ་ཟླ་དཀྱིལ་བཅས། །ཡི་གེ་གསུམ་གྱིས་བྱིན་གྱིས་བརླབ། །དང་པོར་མདུན་གྱི་དཀྱིལ་འཁོར་ཏེ། །དེ་  
ནས་དམན་དང་བར་མ་དང། །ཤིན་ཏུ་དམན་པ་རིམ་བཞིན་སྦྱིན། །གནས་ཀུན་བྱིན་གྱིས་བརླབ་བྱས་ནས། །ལྕེ་ནི་རྡོ་རྗེར་བསམས་ཏེ་དབུལ། །འདི་ནི་ཉི་ཤུ་རྩ་གཅིག་གམ། །བྲྒྱའམ་སྟོང་གི་སྦྱོར་བས་འགྲུབ། །ཁྱད་པར་གཏོར་མའི་སྦྱོར་བ་ནི། །སྔགས་བཟླས་སྦྱོར་བར་  
ཤེས་པར་བྱ། །རང་གི་བྱང་ཆུབ་སེམས་ཆུ་ཡིས། །ཇི་ལྟར་སྙིང་གི་ལྷ་མཆོད་པ། །དེ་ནི་འབྲས་མིན་འབྲས་བུ་ཅན། །འདི་ཡི་སྦྱོར་བས་བྱེད་པ་ཡིན། །རྫས་མ་ཚོགས་དང་བསམ་གཏན་བྲལ། །སྔོན་བྱ་མེད་དང་གོ་རིམས་བྲལ། །འདི་ནི་བར་ཆད་སྦྱོར་བ་སྟེ། །མཁས་  
པ་རྣམས་ཀྱིས་སྤང་བར་བྱ། །རྡོ་རྗེའི་ལྟེ་བ་འཁོར་ལོ་ཅན། །བཞི་པོ་སྦྱོར་བའི་བདག་ཉིད་དེ། །དྲན་མེད་མཐའ་ཡས་དངོས་གྲུབ་འབྱུང། །བླ་ན་མེད་པའི་གཏོར་མའོ། །གང་ཞིག་གཏོར་མའི་རིམ་པ་ལ། །མི་བརྟེན་དངོས་གྲུབ་སྦྱོར་བ་སྤངས། །ཞེས་པ་འདི་ནི་བྱང་ཆུབ་  
  
།དེ་ནས་གཞན་ཡང་བཤད་བྱ་སྟེ། །མཁས་པས་ལྟ་བའི་དུས་དག་ཏུ། །སྒྱུ་མ་མིག་ཡོར་ལྟ་བུ་སྟེ། །དངོས་པོའི་ལྟ་བར་རབ་བཟློག་ནས། །འདོད་ཡོན་ལྔ་ལ་དེ་ལྟར་སྤྱོད། །  
དམིགས་སོགས་སེམས་དཔའི་འཁོར་ལོ་ཅན། །དེར་ནི་ལྷ་མོས་རྟག་ཏུ་དགྱེས། །རོ་ནི་མཆོག་ཏུ་གྱུར་པ་སྟེ། །ཡིད་ནི་ཚིམ་པར་བྱེད་པ་ཡིན། །ཉན་ཐོས་སྡོམ་པའི་འཁོར་ལོ་དང། །རེག་པའི་བར་དུ་སྦྱོར་བ་སྤང། །ཐབས་མཆོག་འདི་ཡིས་བྱེད་པ་སྟེ། །འབྲས་བུ་ཁྱད་པར་སྒྲུབ་  
པར་བྱེད། །ཅེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཇི་སྲིད་དུ་ལྟ་བ་ལ་སོགས་པའི་དམ་ཚིག་གོ། །གང་ཞིག་གིས་ནི་གང་ཞིག་ལ། །གང་ཞིག་བྱེད་པར་འགྱུར་བ་ནི། །རྣལ་འབྱོར་མཆོག་གི་བྱེད་པ་སྟེ། །སྙིང་གའི་འཁོར་ལོ་ཆེན་པོ་ལ། །སྙིང་  
གའི་འཁོར་ལོ་བཅུག་ནས་ནི། །གཉིས་སུ་མེད་པར་གྱུར་པ་དང། ལྟེ་བའི་རླུང་གིས་མེ་འབར་བས། །ལྷ་ཚོགས་རྣམས་ནི་སྨིན་བྱས་ཏེ། །ལྕེ་ཡི་འཁོར་ལོ་ཆེན་པོ་ནི། །བྱིན་ཟ་རུ་ནི་དམིགས་པར་བྱ། །ཟས་ལ་སོགས་པ་ཟ་དུས་སུ། །ཟས་ནི་ཤ་ལྔར་དམིགས་བྱས་ཏེ། །སྐོམ་ནི་  
བདུད་རྩི་ལྔ་རུ་བསམ། །དེ་ལས་ལག་པ་གཟར་བུ་གཉིས། །ཟ་བའི་དུས་སུ་ལྷ་རྣམས་ལ། །ཞལ་དུ་གསོལ་བས་མཉེས་གྱུར་ནས། །འོད་ཀྱིས་ཞི་བའི་དུས་དག་ཏུ། །ལུས་ངག་ཡིད་ཀྱི་སྒྲིབ་པ་སྦྱོང། །རྒྱས་པའི་དུས་སུ་བཅུད་རྣམས་འགུགས། དབང་དུས་ཐམས་ཅད་དབང་སྡུད་  
དེ༑ །གསད་པའི་དུས་སུ་བཀུག་གྱུར་ནས། །བཅད་གྱུར་ཤ་ཁྲག་གསོལ་བར་བསམས། །ཟས་སོགས་བདུད་རྩི་ཐམས་ཅད་ཀྱང། །ལག་པ་ཡིས་ནི་དབུལ་བ་དང། །ཡང་ན་ལྷ་མོས་དབུལ་བ་དང། །རྡོ་རྗེ་ལྕེ་ཐུང་ལས་བྱེད་པའི། །ཆོ་གའི་མཆོག་ནི་འདི་ཡིས་བྱེད། །  
ཅེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཇི་སྲིད་དུ་ནང་གི་སྦྱིན་སྲེག་གི་དམ་ཚིག་ཆེན་པོའོ། །གཞན་ཡང་སེམས་ཅན་མོས་པ་ཡིས། །བསམ་གཏན་གཙོ་ཆེར་མི་བྱེད་ཅིང། །མཆོད་པ་གཙོ་ཆེར་བྱེད་པ་ལ། །མཆོད་པ་གཙོ་བོའི་སྦྱོར་བ་བཤད། །  
  
༄༅། །སྤོས་དང་མེ་ཏོག་མར་མེ་དང། །དྲི་ཆབ་ལ་སོགས་སྦྱོར་བ་ལ། །ཐམས་ཅད་ལས་ཀྱི་སྦྱོར་བ་ཡིས། །བསངས་ནས་སྐྱོན་རྣམས་དག་པར་བསམ། །ཡོན་ཆབ་ཞུ་བས་ཏྲཾ་ལས་ནི། །རིན་ཆེན་འབར་བའི་སྣོད་མཆོག་ཏུ། །རང་བྱུང་ཡི་གེ་ཨ་ལས་ནི། །  
ཡོན་ཆབ་དཔག་མེད་གྱུར་པ་ལ། །ཨ་ཡིས་རྟོག་སྦྱང་ཨོཾ་གྱིས་འབར། །ཡང་ན་དེ་ཡི་སྦྱོར་བ་ནི། །ཧ་ཡིས་དཀར་ལ་འཚེར་གྱུར་ཏེ། །ཧོ་ཡིས་མི་འདོད་དྲི་རྣམས་བསལ། །ཧྲཱིཡིས་མྱོས་པར་འགྱུར་བ་བསལ། །མེ་ཏོག་ཞུ་བས་ཡི་གེ་པུ། །དེ་ཡི་འོད་ཀྱིས་མེ་ཏོག་བསྡུ། །  
སླར་འདུས་ལྷ་མོ་མེ་ཏོག་མ། །དེ་ཡི་འོད་ལས་མེ་ཏོག་ཚོགས། །བསྙེན་པའི་སྐབས་སུ་ཁ་དོག་ལྔ། །ཧ་ཧོ་ཧྲཱིཡིས་བྱིན་གྱིས་བརླབ། །མཆོད་པ་གཞན་ཡང་དེ་བཞིན་དུ། །བྱིན་གྱིས་བརླབས་ལ་མཆོད་བྱའི་ཕྱིར། །ཕྱོགས་བཅུའི་སངས་རྒྱས་སྤྱན་དྲངས་ཏེ། །མདུན་དུ་  
གསལ་བར་བསམ་བྱས་ནས། །མེ་ཏོག་དམར་པོ་མདུན་དུ་གཏོར། །ཞབས་འོག་པདྨར་གྱུར་པར་བསམ། །གདན་གྱི་མཆོད་པའི་རིམ་པའོ། །ཨ་ཧ་ར་ཡི་སྔགས་བཟླས་པས། །ཡོན་ཆབ་ཐོགས་པའི་ལྷ་མོའི་ཚོགས། །དཔག་མེད་མདུན་དུ་སྤྲུལ་བྱས་ཏེ། །དེ་ཡིས་  
རྡོ་རྗེ་གླུ་ལྡན་པར། །ཡོན་ཆབ་ཀྱིས་ནི་ཕྱག་ཞབས་བཀྲུ། །མེ་ཏོག་ལ་སོགས་རིམ་པ་ཡང། །དང་པོར་ལྷ་མོ་སྤྲུལ་བྱས་ཏེ། །གཉིས་པས་ནམ་མཁར་བཞུགས་པར་གསལ། །གསུམ་པས་ནམ་མཁར་རྡོ་རྗེའི་གླུ། །བཞི་པ་སོ་སོའི་གནས་སུ་དབུལ། །གཞན་  
ཡང་འདོད་ཡོན་ལྷ་མོ་ནི། །དྭེ་ཥ་ཏེ་ཡི་སྔགས་ལས་བྱུང། །དཀར་མོ་གཟུགས་ནི་སྤྱན་ལ་བསྟིམ། །པདྨར་ཏཱིའི་སྔགས་ལས་བྱུང། །དམར་པོ་སྒྲ་ནི་སྙན་ལ་ཐིམ། །ཀརྨ་ར་ཏཱིའི་སྔགས་ལས་བྱུང། །ལྗང་གུའི་དྲི་ནི་ཤངས་ལ་ཐིམ། །རཏྣ་ར་ཏཱིའི་སྔགས་ལས་བྱུང། །སེར་  
མོ་རོ་ནི་ལྗགས་ལ་ཐིམ། །བཛྲ་ར་ཏཱིའི་སྔགས་ལས་བྱུང། །མཐིང་ག་རེག་བྱ་ལུས་ལ་ཐིམ། །འདོད་པ་ལྔ་ཡི་མཆོད་པའོ། །ནང་གི་མཆོད་པའི་རིམ་པ་ནི། །བཛྲ་ཀྲོ་དྷཱི་ཤྭ་རི་ཡི། །སྔགས་ལས་མཐིང་ག་བྱང་ཆུབ་སེམས། །བུདྡྷ་ཀྲོ་དྷཱི་ཤྭ་རི་ཡི། །སྔགས་ལས་དཀར་མོ་  
  
།རཏྣ་ཀྲོདྷཱིའི་སྔགས་ལས་ནི། །སེར་མོ་ཤ་ཆེན་ཞེས་སུ་བཤད། །པདྨ་ཀྲོ་དྷཱིའི་སྔགས་ལས་ནི། །དམར་པོ་ཁྲག་གི་ཐོད་པ་སྟེ། །ཀརྨ་ཀྲོ་དྷཱི་ཤྭ་རི་ཡི། །སྔགས་ལས་ལྗང་གུ་དྲི་ཆུའོ། །ལྷ་མོ་འདི་དག་ཐམས་ཅད་ཀྱང། །ཐལ་བའི་མཚན་མས་ལུས་བྱུགས་  
ཤིང༑ །ཞིང་ཆེན་གྱོན་ཞིང་དྲིལ་བུ་ཐོགས། །གཡས་པས་ཐོད་པའི་སྣོད་ནང་དུ། །བདུད་རྩི་སོ་སོས་བཀང་བ་ནི། །བསམ་གྱིས་མི་ཁྱབ་མདུན་དུ་སྤྲུལ། །གླུ་ཡིས་ལྗགས་ལ་མཆོད་པ་དབུལ། །ནང་གི་མཆོད་པའི་རིམ་པའོ། །གསང་བ་མཆོད་པའི་རིམ་པའམ། །བཛྲ་  
ཀྲོ་དྷཱི་གུ་ཧྱ་ཡིས། །མཐིང་ག་བྱང་ཆུབ་སེམས་ཡིན་ཏེ། །དཀར་དམར་སེར་དང་ལྗང་གུ་ཡིས། །བྱང་ཆུབ་སེམས་ཀྱང་འདིས་ཤེས་བྱ། །གནས་ལྔ་ནང་དུ་དབུལ་བ་དང། །གནས་ལྔ་ཕྱི་རུ་དབུལ་བ་དང། །གནས་གཅིག་ཏུ་ནི་དབུལ་བ་དང། །ལུས་དང་རྗེས་སུ་མཐུན་པར་  
བྱ༑ །འདི་ནི་རང་བྱུང་བཅོམ་ལྡན་འདས། །འགྲོ་བའི་དཔའ་བོ་མཉེས་པ་ཡིན། །བརྒྱད་དང་ཁྲོ་བ་ལ་སོགས་པ། །མཆོད་པ་ཉི་ཤུ་དབུལ་བ་དང། །གཏོར་མ་བྱིན་གྱིས་བརླབ་བྱ་སྟེ། །བདག་དང་ལྷ་མོ་གང་གིས་དབུལ། །ཅི་རིགས་སྦྱར་ཏེ་དབུལ་བར་བྱ། །ཡི་གེ་ཨོཾ་གྱིས་  
མགོར་བརྒྱན་ཅིང། །རྡོ་རྗེ་གླུ་ཡིས་མཐའ་བརྟེན་པ། །ལྷ་མོ་བསྐྱེད་པའི་སྦྱོར་བ་སྟེ། །རང་གིས་གཙོ་བོའམ་གང་བྱེད་པའི། །མིང་གི་སྔགས་ཀྱིས་མགོ་དྲངས་ཏེ། །རྡོ་རྗེ་ལྷ་མོའི་སྔགས་རྗེས་ལ། །པཱུ་ཛ་མེ་གྷ་ས་མུ་དྲ། །སྥ་ར་ཎ་དང་ས་མ་ཡེ་ཧཱུཾ། །ཞེས་པ་འདི་ཡིས་དབུལ་  
བ་ཡིན། །ཡང་ན་བཛྲ་ཨོཾ་གཉིས་ལ། །པཱུ་ཛ་ཡ་ནི་གཉིས་པའི་དམ་ཚིག་ཡིན། །དཀྱིལ་འཁོར་གཉིས་པ་མཉེས་པ་དང། །གཙོ་བོས་འཁོར་རྣམས་མཉེས་པ་དང། །འཁོར་གྱིས་གཙོ་བོ་མཉེས་པ་དང། །ཡབ་དང་ཡུམ་ལ་སོགས་པ་ལ། །གོང་མ་མཉེས་གྱུར་དེ་  
བཞིན་ནོ། །རྫས་ལ་བརྟེན་ནས་མཆོད་པ་དང། །བསམ་གཏན་ཁོ་ནས་མཆོད་པ་དང། །ཕྱག་རྒྱ་སྔགས་ཀྱིས་མཆོད་པ་ཡང། །གཉིས་འདུས་གསུམ་འདུས་ལ་སོགས་པ། །སྦྱོར་བ་འདིས་ནི་བྱེད་པ་ཡིན། །ཞེས་པ་འདི་ནི་བྱང་ཆུབ་སེམས་དཔའ་སེམས་དཔའ་  
  
༄༅། །ཆེན་པོའི་ཇི་སྲིད་མཆོད་པའི་ཚོགས་ཀྱི་དམ་ཚིག་ཆེན་པོའོ། །དེ་ནས་གཞན་ཡང་བཤད་བྱ་སྟེ། །སྔགས་དང་བསམ་གཏན་དུས་དག་ཏུ། །བདུད་ཀྱི་སྦྱོར་བ་བརྟག་པར་བྱ། །བདུད་ནི་རྣམ་པ་གཉིས་ཡིན་ཏེ། །ཕྱི་དང་ནང་ན་ཡོད་པའོ། །ཕྱི་ནི་གཟུགས་  
དང་སྒྲ་དང་དྲི། །རོ་དང་རེག་བྱར་ཤེས་པར་བྱའོ། །གཟུགས་ནི་དཀར་དམར་ལ་སོགས་པ། །གསལ་བ་དེ་ནི་སངས་རྒྱས་ཏེ། །མི་གསལ་བདུད་ཀྱི་གཟུགས་སུ་འགྱུར། །སྙན་དང་མི་སྙན་དེ་བཞིན་ཏེ། །གཞན་ལ་ཡང་ནི་དེ་བཞིན་ནོ། །རང་བཞིན་མེད་དྲིས་དམན་  
བ་དང༑ །སྤྱོད་པ་གཙོར་སྟོན་གང་ཡིན་ཡང། །རིགས་དང་སྦྱར་ལ་བརྟག་པར་བྱ། །གཞན་ཡང་བརྟག་པའི་སྦྱོར་བ་ནི། །མང་བའི་རིགས་ལ་ཉུང་བ་སྟོན། །ཆེ་བའི་རིགས་ལ་ཆུང་བ་སྟོན། །དེ་ལས་བཟློག་པར་ཤེས་པར་བྱ། །དཀར་པོའི་རིགས་ལ་དམར་པོ་སྟོན། །  
དམར་པོའི་རིགས་ལ་གཞན་པ་སྟོན། །ཟབ་པའི་རིགས་ལ་མི་ཟབ་སྟོན། །མི་ཟབ་རིགས་ལ་ཟབ་སྟོན་དང། །སྤྱོད་རིགས་ལྷ་སྟོན་བཟློག་པ་དང། །མཚན་མ་མེད་པའི་རིགས་ཅན་ལ། །མཚན་བཅས་མན་ངག་སྟོན་པ་དང། །མཚན་བཅས་རིགས་ལ་མཚན་མེད་སྟོན། །  
ཐབས་ཀྱི་རིགས་ལ་ཐབས་མཐའ་དང། །ཤེས་རབ་རིགས་ལའང་དེ་བཞིན་ནོ། །འདི་དག་ཕྱི་ཡི་བདུད་དུ་གསུངས། །ནང་གི་བདུད་ཀྱི་སྦྱོར་བ་ནི། །འདུ་བ་བསྐྱེད་དང་བསམ་པ་བསྒྱུར། །རླུང་མཁྲིས་བད་ཀན་འདུས་པ་རྣམས། །མེད་བཞིན་བསྐྱེད་པའང་བདུད་ཡིན་ནོ། །  
དམ་པ་དག་ལ་སུན་དབྱུང་དང། །རྟག་ཏུ་བསམ་པ་མི་མོས་དང། །ཐ་མལ་པ་ལ་ཆགས་པ་དང། །ཁྲོ་དང་འཁོན་དུ་འཛིན་པ་དང། །འཆབ་དང་འཚིག་པ་ལ་སོགས་པ། །ཉོན་མོངས་ཉེ་བའི་ཉོན་མོངས་རྣམས། །བསམ་གཏན་དང་ལས་སྐྱེས་འགྱུར་བ། །འདི་ཡང་བདུད་  
ཀྱི་རྟགས་ཡིན་ནོ། །རྟག་ཏུ་མིག་རྩ་རྒོད་པ་དང། །དེ་བཞིན་འཕྱར་དང་གཡེང་པ་དང། །ཞུམ་པ་དང་ནི་གཡེང་བ་དང། །དེ་དག་ཀུན་ཀྱང་བདུད་ཀྱི་རྟགས། །བསམ་གཏན་འཕྲོ་མི་གསལ་བ་དང། །ཉམས་མི་དགའ་ཞིང་ལོག་ལ་དད། །འདི་ཡང་བདུད་ཀྱིས་བསླུས་  
  
།གཞན་ཡང་དམ་པ་སྟོན་པ་དང། །བདུད་འགྱུར་རྒྱུན་ལ་བརྟག་པར་བྱ། །ཟས་དང་སྐོམ་ལ་ལྔ་རོལ་པས། །ཤས་ཆེར་འདོད་པར་གྱུར་པ་དང། །ཀུན་རྫོབ་སྤྱོད་ལ་དགའ་བ་དང། །ཁྱད་པར་ཕྱག་རྒྱ་རང་གི་རིགས། །དེ་ལ་ཉོན་མོངས་སྐྱེ་བ་དང། །ལོག་པའི་  
བླ་མ་བསྟེན་པ་དང། །སྡིག་པའི་གྲོགས་པོ་བསྟེན་པ་དང། །བསམ་གཏན་མི་མོས་ལོག་ཆོས་མོས། །འདི་ཡང་བདུད་ཀྱི་རྟགས་ཡིན་ནོ། །ཆགས་དང་ཁོང་ཁྲོ་ལ་སོགས་པ། །སྐྱེ་ཞིང་ནུས་པ་འཕྲོ་བ་ཡིན། །དྲི་དང་རོ་དང་རེག་བྱར་སྦྱར། །དབུགས་རྒོད་སྐྱིགས་བུ་  
རྔམ་པ་འབྱུང། །དེ་ལ་སོགས་པའི་སྦྱོར་བ་རྣམས། །བསམ་མི་ཁྱབ་སྟེ་གཞན་ལས་ཤེས། །བདུད་ཀྱི་བརྟག་པ་མི་ཤེས་ན། །ཡང་དག་འབྲས་མེད་ལོག་འབྲས་བུ། །ཞེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཇི་སྲིད་དུ་བདུད་ཀྱི་བསླུ་བ་བརྟག་པའི་དམ་  
ཚིག་གོ། །ཐམས་ཅད་བདུད་ཀྱི་རྟགས་མ་ཡིན། །ཡང་དག་རྟགས་ཀྱང་བཤད་བྱ་སྟེ། །ཡང་དག་དོན་གྱི་བླ་མ་ལ། །སེམས་བསྐྱེད་དབང་བསྐུར་ལ་སོགས་རྩོམ། །དམ་ཚིག་རྣམས་ནི་མི་བརྗོད་ཅིང། །རང་གི་རིགས་ཀྱི་བུ་མོ་བསྟེན། །དགེ་བའི་གྲོགས་རྣམས་རྟེན་  
བྱེད་དང༑ །མེ་ཏོག་སྔོན་པོ་འཐུབ་དང། །གླེགས་བམ་དག་ལ་སྤྱོད་པ་དང། །ཆོས་ཀྱི་བགྲོ་བ་བྱེད་པ་དང། །གཞན་གྱིས་མཆོད་དང་གཞན་ལ་མཆོད། །སྟོང་གསུམ་ཐམས་ཅད་མཐོང་བ་དང། །ཉི་ཟླའི་སྟེང་ན་འདུག་པ་དང། །འཁོར་ལོ་ཀླད་ལ་བསྐོར་བ་དང། །མཆོད་  
རྟེན་རྩེ་ལ་འཛེག་པ་དང། །རཀཤའི་ཕྲེང་བ་བགྲང་བ་དང། །གོས་སྔོན་ལུས་ལ་གྱོན་པ་དང། །གོས་སྔོན་སྐུ་གཟུགས་མཐོང་བ་དང། །བདེ་གཤེགས་ཁང་པར་ཕྱིན་པ་དང། །མི་གཙང་མེ་ཡིས་བསྲེག་པ་དང། །ཁྲག་སོགས་ལུས་ལས་འཐོན་པ་དང། །ཤ་མདོག་སྔོན་པོར་  
འདུག་པ་དང། །བདུད་རྩི་ལྔ་ལ་སྤྱོད་པ་དང། །རྟག་ཏུ་གཅེར་བུར་འདུག་པ་དང། །རང་ལུས་རལ་གྲིས་གཏུབས་པ་ལ། །བདེ་བ་སྐྱེ་བར་གྱུར་པ་དང། །གཞན་གྱིས་ཆོས་རྣམས་སྟོན་པ་དང། །ལུས་ལ་མི་སྡུག་གཟུགས་བྱུང་ནས། །མེ་ནང་སྲེག་པར་གྱུར་པ་དང། །  
  
༄༅། །དེ་ལ་སོགས་པའི་སྦྱོར་བ་རྣམས། །རྨི་ལམ་དག་ཏུ་འབྱུང་བ་ལ། །རང་བཞིན་མེད་པ་ལ་སོགས་ཀྱིས། །བརྟན་ཞིང་མི་གཡོར་གྱུར་པ་ཡིན། །ཞེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཇི་སྲིད་དུ་ཡང་དག་པའི་རྨི་ལམ་གྱི་མཚན་མ་  
བརྟག་པའི་དམ་ཚིག་གོ། །གཞན་ཡང་སེམས་ཉམས་བརྟག་པ་ནི། །དབང་བླང་མོས་དང་བསྲུང་ལ་མོས། །སེམས་ཅན་དམན་ལ་ཚད་མེད་འབྱུང། །ཡང་དག་དོན་ལ་སྤྲོ་བ་སྐྱེས། །སེམས་ཅན་བདག་དང་འདྲ་བར་སེམས། །ང་རྒྱལ་ལ་སོགས་ཉོན་མོངས་ཆུང། །ཟབ་པའི་དོན་  
ལ་ཆོག་མ་ཤེས། །དངོས་པོའི་རྫས་ལ་ཆགས་པ་མེད། །རྟག་ཏུ་སྦྱིན་པ་གཏོང་ལ་དགའ། །རྐང་ལག་བཅད་ཀྱང་འཁྲུལ་པ་མེད། །ལྡང་བ་ཡང་ཞིང་ཟོ་མདོག་བདེ། །རང་གིས་ལྷ་དང་མཐུན་པ་ལ། །འཇིག་རྟེན་རིན་ཆེན་ཚོགས་བཀང་དབུལ། །སོམ་ཉི་མེད་ཅིང་ཡིད་ཆེས་  
ལྡན༑ །དེ་ལ་སོགས་པའི་སྦྱོར་བ་རྣམས། །ཞིབ་ཏུ་བླ་མའི་ཞལ་ལས་ཤེས། །ཞེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཇི་སྲིད་དུ་སེམས་ཀྱི་རྟགས་བརྟག་པའི་དམ་ཚིག་གོ། །དངོས་པོའི་རྫས་ཀྱི་ཁྱད་པར་ལ། །མངོན་སུམ་རྟགས་ནི་བརྟག་བྱ་སྟེ། །དང་  
པོ་བྲིས་སྐུ་ལུགས་མ་ལ། །སངས་རྒྱས་སྐུར་སྣང་རབ་ཡིན་ཏེ། །དམ་པའི་སྒྲ་འབྱུང་འབྲིང་དུ་བཤད། །འོད་དང་དུ་བ་ལ་སོགས་པ། །ཐ་མའི་རྟགས་སུ་ཤེས་པར་བྱ། །མཆོད་པའི་རྫས་ལ་བརྟེན་བྱས་པ། །བྱིན་བརླབས་འབྲས་བུ་རབ་ཡིན་ཏེ། །སྒྲ་དང་འོད་ནི་གོང་མ་  
བཞིན༑ །སྦྱིན་སྲེག་སྦྱོར་ལ་བརྟེན་པ་ལ། །མེ་དབུས་སངས་རྒྱས་རབ་ཡིན་ཏེ། །དེ་ལས་སྒྲ་འབྱུང་འབྲིང་དུ་བཤད། །མེ་ནི་བདག་གི་དབང་འགྱུར་ཞིང། །ལས་དང་མཐུན་པ་ཐ་མའོ། །གཏོར་མའི་སྦྱོར་ལ་བརྟེན་པ་ཡང། །འོད་དང་སྒྲ་དང་ཁོལ་བ་དང། །གང་དམིགས་ལ་  
བྱིན་དེ་དབང་འགྱུར། །རབ་འབྲིང་ཐ་མགོ་རིམས་བཞིན། །དུང་དང་དྲིལ་བུ་ལ་སོགས་ལ། །མ་དཀྲོལ་སྒྲ་རྣམས་འབྱུང་བ་དང། །འོད་དང་གཡོ་བ་དེ་བཞིན་ནོ། །ཡང་ན་རྣལ་འབྱོར་སློབ་མ་ལ། །བརྟེན་པའི་རྟགས་ནི་བཤད་བྱ་སྟེ། །དབབ་པའི་ཆོ་གའི་དུས་དག་ཏུ། །སློབ་མས་  
  
།སྨྲ་བ་དང་ནི་འགུལ་བ་དང། །རབ་འབྲིང་ཐ་མ་གོ་རིམས་སྦྱོར། །གཞན་ཡང་འོད་གཞན་བརྟག་བྱ་སྟེ། །དཀར་དམར་ལ་སོགས་གང་གི་འོད། །གསལ་བ་སྒྱུ་མར་བསྒོམ་པ་དང། །མི་གསལ་གཤེགས་པ་བྱས་ལ་སོགས། །བརྟན་དང་བོགས་  
དབྱུང་བསམ་གསལ་བ། །འདི་ཡང་རབ་ཀྱི་རྟགས་ཡིན་ནོ། །སྐུ་གསུང་ཐུགས་ཀྱི་མཚན་མ་རྣམས། །གོང་གི་སྟོབས་ཀྱིས་གོང་འགྱུར་དང། །གང་ཞིག་སྒྲ་ནི་སྟོང་ལས་བྱུང། །རང་དང་འཕྲོད་པའི་མན་ངག་སྟོན། །སྡིག་སྤོང་དགེ་ལ་འཇུག་པ་ཡི། །བརྟན་པ་དམ་པ་སྟོན་  
འགྱུར་ན། །དེ་ཡང་ཡང་དག་རྟགས་ཡིན་ནོ། །གཞན་ཡང་རྟགས་ཀྱི་སྦྱོར་བ་ནི། །མཛེས་པའི་ལྟ་མོས་བདེ་སྟེར་དང། །བྱང་ཆུབ་སེམས་ཀྱི་ཆུ་འབེབས་དང། །མཆོད་པའི་ཚོགས་རྣམས་སྟེར་བ་ལ། །གང་ཚེ་སེམས་སྣང་སྒྱུ་མ་  
དང༑ །རང་བཞིན་མེད་པར་བསྒོམ་པ་ཡིས། །གསལ་བརྟན་བོགས་དབྱུང་རབ་ཏུ་གྱུར། །འདི་ཡང་ཡང་ངག་རྟགས་ཡིན་ནོ། །གཞན་ཡང་བརྟག་པའི་སྦྱོར་བ་ནི། །འཇའ་ཚོན་དང་ནི་སྤྲིན་སྔོན་དང། །ཉི་ཟླས་སྟོང་ཁམས་གང་བ་དང། །སྤྲུལ་ནག་ལ་སོགས་ལུས་ལ་  
གནས༑ །དེར་ནི་ཁང་པ་ཆེན་པོ་དང། །ཙནྡན་ཚལ་དང་ནོར་བུའི་ཚལ། །མཆོད་རྟེན་སྐུ་གཟུགས་སྔོན་པོ་དང། །པུཥྤ་སྔོན་པོ་རྡོ་རྗེ་ཅན། །རྟག་ཏུ་ཐོད་རློན་མདུན་བྱུང་བ། །འདི་ཡང་ཡང་དག་རྟགས་ཡིན་ནོ། །དབུ་རྒྱན་རྡོ་རྗེ་དྲིལ་བུ་དག་རྟག་ཏུ་མདུན་ན་བྱུང་པའམ། །  
བདག་གི་ལག་ཏུ་འབྱུང་འགྱུར་བ། །འདི་ཡང་དམ་པའི་རྟགས་ཡིན་ནོ། །ཁྲག་དང་མཆི་མ་དངོས་བྱུང་དང། །ཡི་དགས་དབང་དུ་སྡུད་ནུས་དང། །ཡི་དགས་ཟིལ་གྱིས་མནན་པའི་ཚེ། །གནད་གྱུར་སྨྲ་བ་བྱེད་པ་དང། །སྐད་ངན་དང་ནི་ཙེ་སྒྲ་འདོན། །འོ་དོད་ཁུས་འདེབས་བྱེད་  
པ་ཡང། །ཡང་དག་པ་ཡི་རྟགས་ཡིན་ནོ། །གཞན་ཡང་བསམ་གཏན་བྱེད་དུས་སུ། །དམ་ཆོས་སྔོན་དུ་བརྡ་མ་བརྟགས། །ཕྱིས་ནི་རྗེས་སུ་དྲན་པ་དང། །མ་ཐོས་དེ་ལ་སྟོན་པ་དང། །གར་དང་ཕྱག་རྒྱ་ལ་སོགས་པ། །རྡོ་རྗེ་དྲིལ་བུའི་སྦྱོར་བ་རྣམས། །མ་གྲགས་མངོན་  
  
༄༅། །དུ་ཤེས་གྱུར་པ། །འདི་དག་ཀུན་ཀྱང་རྒྱལ་བ་ཡིས། །རབ་དང་དམ་པའི་རྟགས་སུ་གསུངས། །ཡང་དག་རྟགས་རྣམས་ཐོབ་བྱ་དང། །ལོག་པའི་རྟགས་ནི་སྤང་བྱའི་ཕྱིར། །རྟགས་རྣམས་བཟློག་པའི་ཆོ་ག་ཡི། །དམ་པ་བདག་གིས་བཤད་པར་བྱ། །དང་  
པོར་བྱང་ཆུབ་སེམས་བསྐྱེད་དེ། །གང་དུ་རྟགས་ཀྱི་སྦྱོར་འབྱུང་ལ། །དགའ་བ་དང་ནི་མི་དགའི་སེམས། །གཉིས་དང་བྲལ་བའི་བསམ་པ་བཟློག་སེམས་ཀྱི་འཁྲུལ་པར་ལྟ་བ་དང། །སྒྱུ་མ་རང་བཞིན་མེད་པ་ཡི། །ལྟ་བ་བཟློག་པའི་ཆོ་གའོ། །གོང་དུ་དྲི་ཆེན་ཤ་ཆེན་  
དང༑ །བྱང་ཆུབ་སེམས་ལ་སྤྱོད་བྱེད་པ། །སྤྱོད་པས་བཟློག་པའི་ཆོ་གའོ། །གང་གིས་དམ་ཚིག་རྟག་ཏུ་བསྲུང། །དེ་ལ་ཤུགས་ཀྱིས་སྦྱོར་བ་མེད། །དམ་ཚིག་གིས་ནི་བཟློག་པའོ། །ཡི་དམ་ལྷ་ལ་ལུས་འབུལ་ཞིང། །དམ་ཚིག་ཉམས་པ་བཤགས་པ་དང། །ཕྱིས་ནི་སྡོམ་  
པ་འཛིན་བྱེད་པ། །བཤགས་པས་དབང་དུ་སྡུད་པའོ། །དེ་ལ་དྲག་པོའི་སྦྱོར་སྔགས་དང། །མི་འདའ་གསད་བའི་སྔགས་ཟློས་པ། །སྔགས་ཀྱིས་བཟློག་པའི་ཆོ་གའོ། །བདག་ལས་བྱུང་བའི་ཁྲོ་ཚོགས་ཀྱིས། །ལུས་ལ་མཚོན་ཆའི་ཆར་འབེབས་དང། །བདག་འདོད་དབྱིངས་  
ལས་བྱུང་བ་ཡིས། །ཐོགས་འབེབས་སྦྱོར་བ་རྩོམ་པ་དང། །མེ་དང་ཆུ་ཡི་འཁོར་ལོ་ཡིས། །སྦྱོར་བའི་ཆོ་ག་འདི་བྱེད་པ། །བསམ་གཏན་སྟོབས་ཀྱིས་བཟློག་པའོ། །ཡུངས་ཀར་དང་ནི་ཡུངས་ནག་དང། །སྐེ་ཚེ་ཤང་ཚེ་གུ་གུལ་དང། །དྲུག་འབྲུ་ལ་སོགས་སྦྱོར་བ་ཡིས། །ཟློག་  
པར་བྱེད་པ་འདི་དག་ནི། །རྫས་ཀྱིས་བཟློག་པའི་ཆོ་གའོ། །ཡང་ན་བདག་ཉིད་ཁྲོ་བོ་ཡི། །མདུན་གྱི་སྙིང་དུ་སེམས་དཔའ་བསྐྱེད། །ལས་བཅོལ་རྡོ་རྗེ་མེ་འབར་བ། །འདིར་ཡང་བསམ་གཏན་སྦྱོར་བའོ། །གང་ཞིག་དེ་ཡི་མགྲིན་པ་རུ། །ཡི་གེ་ཨཱནི་བསམ་བྱ་སྟེ། །སྤྱི་བོ་འཁོར་  
ལོ་བསྐོར་བ་ཡིས། །སྨྲོས་ཤིག་བྱས་པས་སྨྲ་བར་འགྱུར། །འདི་ཡང་བསམ་གཏན་སྦྱོར་བའོ། །ཐོད་པ་གསུམ་གྱི་ཕྱག་རྒྱ་དང། །དམ་ཚིག་རྡོ་རྗེ་སྡིགས་མཛུབ་དང། །རྒྱ་གྲམ་འཁོར་ལོའི་སྦྱོར་བ་ཡང། །ཕྱག་རྒྱའི་སྦྱོར་བས་གསུངས་པ་ཡིས། །བཀྲ་ཤིས་འཁོར་ལོའི་  
  
།ཆགས་པར་འགྱུར་ན་རུལ་མྱགས་དང། །དུམ་བུ་ལང་ལིང་རྣམ་པར་བསམ། །ཁྲོ་བོར་གྱུར་ན་བྱམས་ལ་སོགས། །གཏི་མུག་ལ་ནི་ཆོས་རྣམས་བྱེད། །དེ་བཞིན་མི་དགེའི་གཉེན་པོ་བསམ། །གཞན་ཡང་ལོག་པའི་དོན་སྟོན་ན། །བདག་དང་ཆོས་དང་ཆོས་  
ཅན་རྣམས། །རང་བཞིན་མེད་པ་སྒྱུ་མར་བསམ། །དེས་ནི་ཞི་དང་གསལ་བ་ཡིན། །གལ་ཏེ་བརྡ་དང་ཕྱག་རྒྱ་ལས། །སོགས་པའི་སྦྱོར་བ་སྟོན་གྱུར་ན། །སྙིང་ནང་སེམས་དཔའ་བཅུག་ནས་ནི། །མི་ཡི་སྦྱོར་བས་གསལ་འགྱུར་ན། །དེ་ལ་ལན་དང་བཅས་པར་བྱ། །ཐབས་  
ཀྱིས་སྟོན་པ་ཤེས་རབ་སྟེ། །ཤེས་རབ་སྟོན་པ་ཐམས་ཅད་དང་སྦྱར། །གླེང་བསླད་པ་ལ་ལན་སྦྱིན་ཏེ། །དེས་ནི་ཞིང་དང་གསལ་བར་ཡིན་གསང་བའི་རོལ་པའང་དེ་བཞིན་ནོ། །དེ་བས་མཁས་པས་དུས་ཀུན་དུ། །སྦྱོར་བ་འདི་ནི་བསམ་པར་བྱ། །བདུད་རྣམས་སྦྱོར་བ་ཁ་ཅིག་  
ལ༑ །ཤེས་རབ་མ་ཡིན་སྤྱོད་པས་རྫོགས། །འདི་ཡིས་འགྲུབ་པར་འགྱུར་བ་ཡིན། །སྦྱོར་བ་འདི་ལ་བཟློག་པ་ཡང། །གཉིས་འདུས་དང་ནི་བཅུ་འདུས་དང། །ཐམས་ཅད་འདུས་པས་འགྲུབ་པའང་ཡོད། །ཅེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་  
ཇི་སྲིད་དུ་བདུད་བཟློག་པའི་དམ་ཚིག་ཆེན་པོའོ། །གང་ཞིག་བདག་དང་གཞན་རྣམས་ལ། །གདུག་པ་བརྩོན་པ་ཚར་བཅད་ཕྱིར། །སྦྱོར་བ་འདི་ནི་བསམ་པར་བྱ། །ས་གཞི་ཡིད་འོང་མཛེས་པ་རུ། །སྔོན་འགྲོའི་བྱ་བ་རྫོགས་པ་དང། །གང་ལྟར་འདོད་པའི་སྐུ་བསྐྱེད་དེ།།  
ཞི་བ་ལ་སོགས་སོ་སོ་ཡི། །བཟླས་དང་བསྡུ་བ་རྫོགས་གྱུར་ནས། །ཚོགས་དང་གཏོར་མས་བཟློག་པར་བྱ། །དེ་ཡིས་དུལ་བར་མ་གྱུར་ན། །རྐང་པར་རལ་གྲི་གཡས་པ་ལ། །གཡོན་པ་ལྕགས་ཀྱུའི་སྦྱོར་བ་ཡིས། །མི་གཡོ་གཡས་གཡོན་སྟང་སྟབས་བྱ། །བསམ་  
གཏན་དེ་དང་འབྲེལ་པ་སྟེ། །རལ་གྲིའི་གསང་སྔགས་བཟླས་པས་འགྲུབ། །གདབ་པ་ཡང་ནི་དེ་བཞིན་ནོ། །ཡང་ན་གཟིར་བའི་ཆོ་ག་ནི། །ནད་པའམ་ནི་གཟུགས་དག་ལ། །དམིགས་པ་ལེགས་པར་དབབ་བྱ་སྟེ། །རྐང་པ་གཡས་ལ་རི་རབ་སྟེ། །རྒྱ་གྲམ་  
  
༄༅། །འབར་བས་མཚན་པའོ། །རྒྱལ་ཆེན་ཕྱོགས་སྐྱོང་གོང་མ་སྟེ། །ཁྲོ་བོ་བཞི་ནི་འོག་མའོ། །བུས་མོར་ཆུ་སྲིན་རྒྱལ་མཚན་ཏེ། །གནས་ལྔར་ཁྲོ་བོ་ལྔ་པོ་བསྐྱེད། །གཡོན་པར་ལྕགས་ཀྱུའམ་རྡོ་རྗེའོ། །དགུག་པ་ལ་སོགས་སྦྱོར་བྱས་ནས། །སྙིང་གར་  
མནན་པར་གྱུར་པ་ཡིས། །འབྱུང་པོ་ཁྲག་ཏུ་འཐོན་གྱུར་ཏེ། །མི་བཟོད་སྨྲེ་སྔགས་འདོན་པ་དང། །ལྷ་ཆེན་པོ་ཡང་འདར་བར་འགྱུར། །ཡང་ན་སྙིང་ནང་མེ་དཔུང་བསྐྱེད། །འབར་བ་དང་ནི་བསྲེག་པར་འགྱུར། །ཕྱོགས་སྐྱོང་གང་དང་གང་འདུལ་ཡང། །གོང་མའམ་ནི་  
ཁྲོ་བཅུས་འགྲུབ། །ཁྱད་པར་ཀླུ་ཡི་སྦྱོར་བ་ཡང། །གཟིར་བ་མཁའ་ལྡིང་ལྔ་པོ་སྟེ། །ཡང་ན་སྙིང་པད་འབར་བ་བརྩམ། །ལྔ་ལ་ལྔ་ནི་ལེགས་གནས་ཏེ། །ལྔ་པོ་ཡི་ནི་སྦྱོར་བས་འཛིན། །པུས་མོ་དཔུང་པ་རྣམ་བཞི་ལ། །ཐོགས་མེད་འཁོར་ལོ་བཞི་བསམས་ཏེ། །  
རྡོ་རྗེས་བསྲེག་ཅིང་ལྕགས་ཀྱུས་འཛིན། །སྦྱོར་བ་འདི་ནི་དམ་པའོ། །གཞན་ཡང་སྦྱོར་བ་དམ་པ་ནི། །གང་ཞིག་བདེ་གཤེགས་སྐུར་གནས་ཏེ། །གཡས་པར་རྩེ་ལྔ་ཐོགས་མེད་ལྔ། །གཡོན་པར་རྩ་ལས་བྱུང་བའི་སྟེང། །སུ་ལས་རིན་ཆེན་རྡོ་རྗེ་སྟེངས་སུ། །ཁོམ་ཤ་ལས་  
བྱུང་རྣམ་ལྔ་བསམ། །འོད་ཟེར་གྱིས་ནི་ལེགས་བཀུག་སྟེ། །ནུས་དང་ལྡན་པར་བྱས་ནས་ནི། །བདག་འོད་བུ་ག་དགུ་སོགས་ཞུགས། །ལྟེ་བའི་འཁོར་ལོ་བསྐུལ་བྱས་ཏེ། །གཡས་ཀྱི་རྡོ་རྗེས་སྤར་བྱས་ནས། །གཡོན་པས་ལེན་པར་བྱེད་པ་ཡིན། །གཡོན་སྦྱོར་ཤིན་  
ཏུ་རྨད་དུ་བྱུང། །ཡང་ན་ནང་དུ་བསྲེག་པར་བྱ། །དེས་ནི་འགྲུབ་པར་འགྱུར་བ་ཡིན། །ཟངས་སོགས་དམར་པོའི་སྣོད་དུ་བཀོད། །དེ་ནི་བདུད་རྩིས་གསོ་བར་བྱ། །ཕྱི་ནས་རང་གི་གནས་སུ་བསྐྱལ། །འཁོར་ལོའི་རྩིབས་བརྒྱད་འབར་བ་ནི། །གནས་བརྒྱད་དུ་ནི་བསམས་  
བྱས་ཏེ༑ །བསྲེགས་པས་རླུང་གིས་གཏོར་གྱུར་ནས། །བཀྲུས་པ་བྱང་ཆུབ་ཐིག་ལེ་བྱས། །དཔལ་ལྡན་སྐུར་གྱུར་བྱིན་བརླབ་ཅིང། །དབང་ཐོབ་སྐུ་ཡི་གསང་སྔགས་བཟླས། །འདི་ཡིས་གདུགས་བ་སེལ་བ་ཡིན། །ཁྱད་པར་ཅན་གྱིས་བདག་དང་གཞན། །མྱུར་  
  
།དེ་བས་འདི་ནི་ཐབས་ཀྱི་མཆོག་སྦྱོར་བ་གཞན་ལས་རྙེད་མ་ཡིན། །ཞེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ནི་སྲིད་དུ་བགེགས་བཟློག་པའི་དམ་ཚིག་ཆེན་པོའོ། །གང་ཞིག་གདུག་པ་འདུལ་འདོད་པས། །གསད་  
པའི་ཆོ་ག་དམ་པ་ནི། །དུར་ཁྲོད་ལ་སོགས་འཇིགས་གནས་སུ། །དྲག་པོའི་དཀྱིལ་འཁོར་དུག་གིས་བྲིས། །རྐང་རྗེས་གོས་ལ་སོགས་པ་ལ། །གདུག་པའི་གཟུགས་བརྙན་བྱས་ནས་ནི། །དེ་ཉིད་སྙིང་གར་མིང་རུས་གཞུག་ཚ་བ་བསྐྱེད་པའི་སྦྱོར་བ་བྱ། །དེ་ནས་  
ཚོན་སྐུད་སྣ་ལྔས་བཅིང། །རབས་ཆད་ཐོད་པ་རློན་པ་རུ། །དེ་ནི་གཞུག་པར་བྱ་བ་ཡིན། །དེ་འོད་ལས་ནི་ནྲྀར་[?]གྱུར་ཏེ། །དེ་ལས་གང་ཡིན་གཟུགས་སུ་གྱུར། །བདག་ལས་སྤྲུལ་པའི་ཁྲོ་བོའི་ཚོགས། །དཔག་ཏུ་མེད་པའི་འཇིག་རྟེན་བཀང། །རྡོ་རྗེ་དགུག་པའི་སྔགས་  
བཟླས་པས། །ལྕགས་ཀྱུ་ལ་སོགས་བཞི་པོ་འཕྲོས། །གང་ཡིན་དེ་རུ་དགུག་བྱས་ཏེ། །ལས་ཀྱི་རྒྱའམ་རི་རབ་ཀྱིས། །དེ་ཡི་སྟེང་ནས་མནན་པར་བྱ། །བྱིན་གྱིས་བརླབ་པའི་ལྷ་རྣམས་ཀུན། །ལས་ཀྱི་ཁྲོ་བོས་དབྱེ་བ་དང། །མེ་འབར་ལྕགས་ཀྱུ་ཕུར་པས་འདེབས། །  
སྲོག་རྩའི་བདག་པོ་བྲམ་ཟེའི་གཟུགས། །གདུག་པའི་ཁྲོ་བོའི་སྦྱར་མས་བདུག་ཁྲོས་པའི་སྟོབས་ཀྱིས་ཁྲག་འབྱིན་ཅིང། །རོ་ལ་ཟ་བར་བྱེད་པ་ཡིན། །བདག་དང་ཡེ་ཤེས་ཁྲོ་བོ་ལས། །སྤྲུལ་པ་ཐོགས་ལྔ་སྔགས་ལས་བྱུང། །དེ་ལུས་གཅོད་པར་བྱེད་པ་དང། །ཕྱེ་  
མར་ཡང་ནི་འགྱུར་བ་ཡིན། །དེ་དག་ཀུན་གྱི་སྦྱོར་བ་ཡིས། འགྲུབ་པར་མ་གྱུར་པ་རྣམས་ལ། །ཕྱེ་མ་གསུམ་གྱིས་གསད་པ་ཡིན། །ལྕགས་ཕྱེ་ཟངས་ཕྱེད་རྡོ་ལྕགས་ལ། །ཐོག་ཆེན་སྦྱོར་བའི་ལས་བྱས་ན། །དཀྱིལ་འཁོར་ཀུན་གྱི་སྦྱོར་བ་ཡིས། །གསད་པར་གྱུར་པ་  
གདོན་མི་ཟ། །དེ་ཡིས་གསད་པར་མ་གྱུར་ན། །ཕུར་པ་ཁོ་ནས་གསད་པར་བྱ། །ལྕགས་དང་རིགས་མཐུན་གྱུར་པ་ལ། །ཁྲོ་བོ་དེ་དང་མཐུན་བྱས་ནས། །དཀྱིལ་འཁོར་ཀུན་གྱི་སྦྱོར་བས་འགྲུབ། །གང་ཞིག་རལ་གྲིའི་སྦྱོར་བ་དང། །རྡོ་རྗེ་ཐོ་བའི་སྦྱོར་བ་ཡང། །མྱུར་དུ་  
  
༄༅། །འགྲུབ་པར་འགྱུར་བ་ཡིན། །ཡང་ན་གསད་པའི་དམ་པ་ཡིན། །ཡུང་ས་ཀར་དང་ནི་ཡུངས་ནག་དང། །དེ་བཞིན་གདུག་པའི་འབྲུ་རྣམས་ཀུན། །ཁྲོ་ཆུང་སྦྱོར་བས་འགྲུབ་པ་ཡིན། །དུག་དང་མྱོས་པའི་ཆུར་སྦྱར་ཏེ། །གདུག་པ་སྦྲུལ་ནག་སྦྱོར་བ་  
ཡིས། །བཀུག་ཅིང་ཁ་རུ་བླུགས་གྱུར་ནས། །ལུས་ནང་སྦྲུལ་ནག་སྦྱོར་བྱས་ན། །འགྲུབ་པར་འགྱུར་བ་གདོན་མི་ཟ། །ཡང་ན་མ་མོའི་སྦྱོར་བ་ཡིས། །བུད་མེད་ཐོད་པ་ལྕང་ལོའི་ནང། །རིམས་ཁྲག་དུག་དང་བཅས་བླུགས་ན། །སྙིང་ནག་མ་མོའི་སྦྱོར་བ་ཡིས། །ཁར་  
བླུགས་གྱུར་ན་མྱོས་ནས་འཆི། །ཐོད་པར་ཀླད་པའི་འཁོར་ལོ་བསྐོར། །ཡང་ན་མཛེ་ཅན་ཐོད་པ་རུ། །དེ་ལ་དགུག་པ་སྔོན་འགྲོ་བས། །མཛེས་ཅན་ཁྲག་གི་སྦྱོར་བ་ཡིས། །ལུས་ནང་གང་ནས་ལྕགས་སྦྲང་ངམ། །ལྕགས་སྡིག་སྲིན་བུ་ལ་སོགས་པ། །བ་སྤུའི་བུ་གར་  
སྦྱོར་བྱས་ན། །དེ་ནི་མཛེ་ཡིས་འཆི་བར་འགྱུར། །དུག་དང་མྱོས་པའི་རིམས་ཁྲག་ལ། །ལུག་དང་གླང་གི་ཁྲག་དག་གིས། །སྨྱོ་བྱེད་སྦྱོར་བ་རབ་བྱས་ནས། །གང་དུ་ཤ་བའི་འཁོར་ལོར་ལྡན། །དེས་ནི་ལྐུགས་པར་འགྱུར་བ་ཡིན། །ལྕེ་ལ་རི་རབ་སྦྱོར་བ་བྱ། །ཡང་  
ན་མནན་པའི་སྦྱོར་བ་ནི། །བྱང་དུ་བལྟས་པའི་ཆུ་མིག་ཏུ། །ཐོད་པ་དུམ་བུ་དྲུག་ཡོད་པར། །གང་ཡིན་མིང་རུས་བཅུག་བྱས་ཏེ། །དགུག་པ་ལ་སོགས་བྱས་ན་ནི། །ཞག་བདུན་གྱིས་ནི་འཆི་བར་འགྱུར། །ཡང་ན་བསམ་གཏན་ཁོ་ན་ཡིས། །གསང་བའི་ཐབས་ནི་བཤད་  
བྱ་སྟེ༑ །དགུག་པ་སྔོན་དུ་འགྲོ་བ་ཡིས། །མདུན་དུ་ཟ་བྱེད་ཁ་གདངས་ལ། །ཕུར་བུ་སྤྱི་བོར་བཏབ་བྱས་ནས། །རྐང་པར་ཁྲག་བྱུང་ཟ་བྱེད་འཇིག་དེ་ལྟར་བྱས་ན་སྐྱ་ལམ་འགྱུར། །གསད་པའི་ཆོ་ག་དམ་པ་ཡིན། །ཡང་ན་སྤྱིའུ་གཙུག་གྱུར་པ་ལ། །མདུན་དུ་སྤྱི་  
བསྡུས་རྡོ་རྗེ་ནི། །ཁ་དོག་ནག་པོ་འབར་བ་ལ། །མེ་ཡི་ཕྲེང་བས་བསྐོར་གྱུར་ཏེ། །སུམ་སྐོར་འོད་ཀྱི་སྦྱོར་བ་ཡིས། །རྡོ་རྗེ་སྤྱི་བོར་ཞུགས་གྱུར་ནས། །འོད་ཟེར་སྙིང་ནས་སྲེག་པར་བྱེད། །ཐིག་ལེ་དག་ཀྱང་འཇོམས་པ་ཡིན། །ཡང་ན་འོད་ཟེར་ནག་པོས་ཡང། །ལྟེ་བའི་  
  
།མེ་འབར་སྟོབས་ཀྱིས་བསྲེག་པ་དང། །སྤྱི་བོའི་ཁུ་བ་བཀུག་ནས་ནི། །རྐང་པའི་མེ་ནང་སྲེག་པའམ། །ཡང་ན་ཟ་བྱེད་ཁ་རུ་སྲེག་ཡང་ན་རྡོ་རྗེའི་ཡི་གེ་གསལ། །སྤྱི་ནས་བཤད་པར་རྡོ་རྗེས་བརྡེག་བཤང་བའི་ཡི་གེ་བཤིག་པ་ཡིན། །ཡང་ན་  
སྙིང་ནང་རཾ་ལས་མེས། །མེ་ནང་མེ་ཡིས་སྲེག་པས་དང། ཐལ་བར་བྱེད་པ་རྡོ་རྗེ་ཡིན། །འདིས་ནི་མ་རུངས་འཇོམས་པར་བྱེད། །ཡང་ན་འཁོར་ལོ་ནག་པོའི་སྟེང། །གང་ཡིན་དངོས་སུ་གསལ་བྱས་ནས། །སྙིང་གི་ནང་དུ་སྦྲུལ་ནག་པོ། །བསམ་གྱིས་མི་ཁྱབ་ཕུ་ལས་བྱུང། །  
སྟོང་གསུམ་སྦྲུལ་ནག་བཀུག་ནས་བསྟིམ། །སྦྲུལ་ལས་ལྕགས་སྦྲང་གཟེ་མ་ཡིས། །བ་སྤུའི་བུ་ག་ནས་ཕྱུང་ཞིང། །མེ་ཡིས་བསྲེག་པར་འགྱུར་བ་ཡིན། །འདི་ནི་ཐབས་ཀྱི་དམ་པའོ། །གཞན་ཡང་གསད་པའི་བསམ་པ་ནི། །ལྟེ་བའི་ཡི་གེ་བསམས་ནས་ཀྱང། །རཾ་  
ལས་བྱུང་བའི་འོག་ནས་འབར། །རྡོ་རྗེ་ཕུར་བུས་སྟེང་ནས་རྡེག་འོད་ཟེར་ལྕགས་གཟེའི་ཚུལ་ཅན་གྱིས། །ཡི་གེ་དཀྲུག་ཅིང་སྲེག་པ་དང། །གཤེགས་པའི་སྦྱོར་བ་བྱས་པས་འགྲུབ། །དེ་ཕྱིར་ཟབ་པར་བསྟན་པ་ཡིན། །ཡང་ནི་སྙིང་གར་ནྲྀ་བསམ་མམ། །མིང་ཡིག་དང་  
པོར་གནས་པ་ལས། །འོད་ཟེར་ལྔ་ཡི་སྦྱོར་བ་ཡིས། །ཡི་གེ་མ་རུངས་བྱེད་པ་ཡིན། །སྤྱི་བོ་ནས་ནི་རྐང་པའི་བར། །མཁས་པས་འོད་ཟེར་ནག་པོས་དགང། །འོད་ཟེར་འཚུབ་མས་དགྲ་ཉིད་ཀྱང། །སྟེང་དུ་གཡོ་ཞིང་ཡི་གེ་བསྲེགས། །ནག་པོའི་རྫས་ཀྱི་སྦྱོར་བ་བྱས། །  
རཾ་ལས་བྱུང་བའི་གྲུ་གསུམ་དུ། །སྦྲུལ་ནག་ཚོགས་ཀྱིས་བཀང་བ་ལ། །ནང་དུ་གདུལ་བྱ་བཀུག་གྱུར་ནས། །ལྕགས་གཟེ་ཉི་མའི་སྦྱོར་བ་བྱ། །དྲག་པོ་ཆེན་པོ་བདུད་ཆེན་དང། །དབང་ཕྱུག་ལྷ་ཆེན་ལ་སོགས་པ། །སྦྱོར་བ་འདི་ནི་བྱས་ཙམ་གྱིས། །རྡོ་རྗེ་བཞིན་དུ་འགྲུབ་  
བར་འགྱུར། །ཡང་ན་དབང་ཕྱུག་མཐུན་ཆེན་གྱིས། །རིགས་པ་འདི་ཡི་སྦྱོར་བ་ལ། །ཟླ་བ་ཟེར་ལ་དེ་དག་གིས། །དམིགས་པ་ཆུ་ཡི་ནང་དུ་འབབ། །སྦྱོར་བ་མཆོག་ལ་གནས་བྱས་ནས། །དུག་དང་མེ་ཡི་སྦྱོར་བ་ཡིས། །རྟག་ཏུ་འཆི་བར་འགྱུར་བ་ཡིན། །ཞེས་པ་འདི་ནི་  
  
༄༅། །བྱང་ཆུབ་སེམས་དཔའ་སེམས་དཔའ་ཆེན་པོའི་ཇི་སྲིད་དུ་གསང་བའི་དམ་ཚིག་ཆེན་པོའོ། །གཞན་ཡང་དངོས་གྲུབ་སྦྱོར་བ་རྣམས། །གང་དུ་མཐར་ཕྱིན་བྱེད་པ་ཡི། །རྡོ་རྗེའི་སྦྱོར་ལ་བརྟེན་པར་བྱ། །ལས་བཞིའི་རྒྱུ་ལས་བྱུང་བ་ལས། །ཤིན་ཏུ་  
མཛེས་པའི་རྡོ་རྗེ་བྱས། །གང་ལྟར་འདོད་པའི་དབྱིབས་སུ་བསྒྱུར། །འོད་ཞུ་ཧཱུཾ་ལས་བྱུང་བ་ཡི། །རྡོ་རྗེ་འབར་བ་འོད་དང་ལྡན། །དེ་ལས་རྡོ་རྗེ་ཐུགས་མཆོག་སྐུ། །གཉིས་མེད་ཐིམ་ནས་བྱིན་བརླབས་དང། །དབང་བསྐུར་མཆོད་དང་བསྟོད་པ་དང། །ལས་བཅོལ་  
སྔགས་བཟླས་འོད་དུ་ཞུ། །དེ་ལས་རྡོ་རྗེ་ཁ་དོག་ལྔ། །གང་གིས་ལས་དང་མཐུན་པར་བསྐྱེད། །བཛྲ་སཏ་ཞེས་པའམ། །རང་གི་རྩ་བའི་སྔགས་བཟླས་པས། །ཡེ་ཤེས་རྟགས་རྣམས་བཀུག་བྱ་སྟེ། །འོད་འགྱུར་སྦྱར་བ་བརྩམ་པར་བྱ། །གང་ཞིག་འདི་ཡི་སྦྱོར་  
བ་ཡིས། །ལས་རྣམས་མ་ལུས་འགྲུབ་པར་འགྱུར། །དྲིལ་བུ་ཕྲེང་བ་ལ་སོགས་པའང། །ལྷག་པར་གནས་པ་ལས་བྱུང་ལས། །འདི་ཡིས་དངོས་གྲུབ་ཐམས་ཅད་ཀུན། །འགྲུབ་པར་འགྱུར་གྱི་གཞན་དུ་མིན། །ཞེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་  
ཇི་སྲིད་དུ་རྫས་བསྒྲུབ་པའི་དམ་ཚིག་ཆེན་པོའོ། །ཇི་སྲིད་ཁྲུས་ཀྱི་སྦྱོར་བ་ནི། །གང་གི་བུམ་པ་སྦྱངས་བྱས་ནས། །པདྨ་བཞི་ནང་གོས་སྔོན་བསྐྱེད། །བསྒྲུབ་པའི་ཆོ་ག་རྫོགས་གྱུར་ནས། །དག་པའི་སྔགས་ཀྱི་སྦྱོར་བ་ཡིས། །ཡེ་ཤེས་ཆུ་བོ་བྱིན་བརླབས་ཏེ། །གང་ལ་  
བཀྲུས་པ་ཙམ་གྱིས་ནི། །དངོས་གྲུབ་ཐམས་ཅད་འབྱུང་བ་ཡིན། །གང་ཞིག་དམ་པའི་དོན་ལ་གནས། །ལྷ་མོ་རྒྱུན་འབབ་ཆུ་བོ་ཡིས། །གང་དུ་བཀྲུས་པ་ཙམ་གྱིས་ནི། །འདོད་པ་ཐམས་ཅད་སྒྲུབ་པར་བྱེད། །ཅེས་བྱ་བ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་  
ཆེན་པོའི་ཇི་སྲིད་དུ་རྡོ་རྗེ་ཁྲུས་ཀྱི་དམ་ཚིག་གོ། །བསམ་གཏན་དག་ལ་མི་གནས་ཤིང། །རྟག་ཏུ་དྲག་པོའི་སྔགས་རྩོམ་པ། །དེ་ཡིས་ནོར་བུ་བཞིན་སྒྲུབ་ཕྱིར། །སྔགས་ཀྱི་ངེས་པ་བཤད་པར་བྱ། །ཨོཾ་ན་མོ་བཛྲ་པཱ་ཎི་མ་ཧཱ་ཡཀྵ་སེ་ནཱ་པ་ཏ་ཡེ་བཛྲ་ཀྲོ་དྷ་ནཱི་ལཱཾ་བ་ར་  
  
ཨོཾ་ན་མོ་སརྦ་དྷརྨ་ཀུ་རུ་བནྡྷ་ཡེ་ཧཱུཾ་ཕཊ། ཨོཾ་ན་མོ་བཛྲ་ཀྲོ་དྷཱི་ཤྭ་རི་མུ་ཧཱུཾ་ཧཱུཾ་ཕཊ། ཨོཾ་ཤཱནྟིཾ་ཀུ་རུ་སཱཧཱ། པུཥྚིཾ་ཀུ་རུ་སཱཧཱ། བ་ཤཾ་ཀུ་རུ་ན་མ་ཧྲཱིཧཱུཾ་མཱ་ར་ཡ་མཱ་ར་ཡ་ཤ་ཏྲཱུཾ་ཕཊ། ཨོཾ་སྟཾ་བྷ་ཡ་སྟཾ་བྷ་ཡ་ཧཱུཾ་བ་ལིཾ་བ་ལིཾ། གྲྀཧྞ་གྲྀཧྞ། ཁཱ་ཏི་ཁཱ་ཧི་ཨ་ཀཱ་རོ་མུ་ཁཾ་སརྦ་དྷརྨཱ་  
ཎཱཾ་ཨཱ་དྱ་ནུཏྤནྣ་བ་ན་ཡེ་ཧཱུཾ་ཕཊ། ཨོཾ་རཏྟཱི་ཤ་ཡེ་དྷ་བ་ར་ཙ་མུ་ཁཾ་ཀུ་རུ་ཧཱུཾ་ཕཊ། ཨོཾ་སརྦ་དེ་བ་མཱ་ར་ཡ་ཚིནྡ་ཚིནྡ་ཧཱུཾ་ཕཊ། བིནྡ་བིནྡ་ཧཱུཾ་ཕཊ། གྲྀཧྞ་གྲྀཧྞ་ཧཱུཾ་ཕཊ། ཧ་ན་ཧ་ན་ཧཱུཾ་ཕཊ། ཏ་ཐཱ་ཡ་ཏ་ཐཱ་ཡ་ཧཱུཾ་ཕཊ། ཛཱ་ལ་ཛཱ་ལ་ཧཱུཾ་ཕཊ། སུ་རུ་སུ་རུ་ཧཱུཾ་ཕཊ། མུ་རུ་མུ་རུ་ཧཱུཾ་ཕཊ། ནཱ་ཤ་ཡ་ནཱ་ཤ་  
ཡ་ཧཱུཾ་ཕཊ། གྲྀཧྞཱ་པ་ཡ་གྲྀཧྞཱ་པ་ཡ་ཧཱུཾ་ཕཊ། ཧ་ས་ཡ་ན་ཧ་ས་ཡ་ན་ཧཱུཾ་ཕཊ། ཀི་ལི་ཀི་ལི་མཱ་ར་ཡ་ཧཱུཾ་ཕཊ། སྥོ་ཊ་ཡ་སྥོ་ཊ་ཡ་ཧཱུཾ་ཕཊ། ནཱ་ག་རཱ་ཛ་ནཱ་ག་རཀྵ། ཡཀྵ་ཀུ་རུ་སརྦ་ར་ཤ་རཀྵ་རཀྵ། བི་དྷནྶ་ཡ་ཧེ་བྷ་ག་བའན་ཀུ་རུ་ཀུ་རུ། །བ་ཤཾ་ཀུ་རུ་ཧཱུཾ་ཕཊ། ཨོཾ་ཨ་པ་སྨ་ར་བི་ན་  
ཤི་ཀ་ར་ཧཱུཾ་ཧཱུཾ་སཱ་ཧཱ། པྲེ་ཏི་བ་ནེ་ཤོ་ཀ་ཧཱུཾ་ཕཊ། ཨོཾ་ཤུདྡྷེ་ཤུདྡྷེ་བི་ཤོདྷ་བི་ཤོདྷ་ནི། སརྦ་པཱ་པཾ་བི་ཤོདྷ་ནི་ཧཱུཾ་ཕཊ། ཨོཾ་ཛྭ་ལ་ཛྭ་ལ་སརྦ་པཱ་པཾ་ད་ཧ་ནི་བཛྲ་ཛྭ་ལ་ཧཱུཾ་ཕཊ། ཨོཾ་གུ་ལ་པཱ་ཡ་གུ་ལ་པཱ་ཡ། །སརྦ་པཱ་པཾ་དྷརྨཱ་ཤུདྡྷེ་ཤུདྡྷེ་ཧཱུཾ། ཨོཾ་གྲྀཧྞ་སརྦ་ཤ་ཏྲཱུཾ་མཱ་ར་ཡ་མཱ་ར་ཡ་ནཱ་ཤ་ཡ་སརྦ་  
ད་ཧ་བཛྲ་ཧཱུཾ་ཕཊ། པ་ར་བིཏྟ་ན། རཀྵ་བིཏྟ་ན། ཡཀྵ་བིཏྟ་ན་ཀརྨ་གྷོ་རུ་བིཏྟེན་མཱ་ར་ཡ་ཧཱུཾ་ཕཊ། ཅེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཇི་སྲིད་དུ་རྡོ་རྗེ་སྔགས་བསྒྲུབ་པའི་དམ་ཚིག་ཆེན་པོའོ། །དེ་ནས་གཞན་ཡང་བཤད་བྱ་བ། །གང་ཞིག་མཆོག་  
གི་དོན་བསྒྲུབ་པ། །དེ་ཡིས་ནོར་བུ་བཞིན་སྒྲུབ་ཕྱིར། །དེ་ཉིད་རྒྱན་ནི་བཤད་པར་བྱ། །གང་ཞིག་ནོར་བུ་འཕེལ་བྱེད་པ། །དེ་ཡིས་རྟག་ཏུ་དོན་འདི་བསམ། །སྙིང་གར་བཅུ་དྲུག་བརྒྱད་དམ་བཞི། །དབུ་ནས་ཐབས་དང་ཤེས་རབ་འབར། །དཀར་ཞིང་ཟླུམ་པའི་ཐིག་ལེ་  
བསམ༑ །འབྱུང་བཞི་དང་པོ་ཡི་གེ་བརྒྱད། །གཡས་དང་གཡོན་དུ་བསྒོམ་པར་བྱ། །དེ་ལས་བྱུང་བ་ལྔའམ་བཅུས། །ཐིག་ལེ་དག་ལ་བརྟེན་ནས་ནི། །དབང་པོའི་རྒྱུ་བ་དགག་པར་བྱ། །འབྱུང་བ་དང་ནི་འཇུག་པ་དང། །གནས་པ་གཉིས་ཀྱི་བདག་ཉིད་ཅན། །གང་  
  
༄༅། །དག་འདི་ལ་རྟག་གནས་ནས། །རྣལ་འབྱོར་བདེ་བ་མྱོང་བར་བྱེད། །ཡང་ན་སྙིང་ག་ནས་བྱུང་བ། །ལྔའམ་ཁྲག་དང་ཆུ་དང་བྱང་ཆུབ་སེམས། །མདུང་དང་རལ་གྲིའི་སྦྱོར་བ་ཅན། །མགྲིན་པའི་པདྨ་ཁ་བྱེ་བསམ། །ཕྱོགས་སུ་གཞོལ་བ་སློབ་པ་ནི།།  
ཁ་བྱེ་ཐིག་ལེ་འགྲོ་འོད་བདག་འབྱུང་དང་འཇུག་པ་འདིར་བསླབས་ནས། །རྣལ་འབྱོར་བདེ་བ་མྱོང་བར་བྱེད། །དྲེ་རེའམ་ནི་ལྔ་ཡི་བར། །སློབ་མ་རྣལ་འབྱོར་བདེ་བའི་ལམ། །སྣང་མཐའ་ཡས་ཀྱི་གནས་དག་ན། །བཞི་བྕུའམ་ནི་སུམ་ཅུ་གཉིས། །བཅུ་དྲུག་བརྒྱད་ཀྱི་  
རྣམ་པ་ལ། །འབྱུང་བཞི་ཨཱ་ལི་བཅུ་དྲུག་ནི། །གཡས་དང་གཡོན་དུ་འཁོར་བར་བྱེད། །གང་ཞིག་དབུས་ནས་དཔའ་བོ་སྟེ། །དབང་པོའི་རྒྱུ་བ་འགོག་པ་དང། །བདེ་ཆེན་ཁ་བྱེ་དེ་བཞིན་དུ། །འབྱུང་འཇུག་འདི་ལ་གནས་པ་ནི། །རྟག་ཏུ་བདེ་བ་ཆེན་པོ་བསྒྲུབ། །  
གང་ཞིག་སྤྱི་བོའི་ཁང་པ་རུ། །བདུན་ཅུ་གཉིས་སམ་དྲུག་ཅུ་བཞི། །སུམ་ཅུ་རྩ་གཉིས་བརྒྱད་དང་བཞི། །ཨཱ་ལི་གཉིས་དང་ཀཱ་ལི་གཅིག་འབྱུང་བ་བཞི་དང་ཡང་དག་ལྡན། །སྟེང་དང་འོག་ཏུ་རྒྱུ་བའི་ཚུལ། །དབང་པོ་འགེངས་པར་བྱེད་པའམ། །ཡང་ན་ཚངས་དང་  
སྨིན་མཚམས་པར། །རྩ་ལྔ་ཁ་འབྱེད་སྦྱོར་བར་བྱེད། །ལྟེ་བ་དཔའ་བོ་གསང་བའི་བདག་བརྒྱད་དང་ཉི་ཤུའི་སྦྱོར་བའམ། །ཕྱེད་བཅས་ཨཱ་ལི་ཀཱ་ལི་འབར། །གང་ཞིག་དཔའ་བོ་རླུང་སྟོབས་ཀྱིས། །རྩ་ལྔ་སྙིང་གར་སློབ་པ་དང། །དབང་པོ་འགེགས་པར་བྱེད་པ་ཡིན་  
ཁ་ཅིག་སློབ་པའི་དུས་དག་ཏུ། །ཉི་མ་རྡོ་རྗེ་སྦྱོར་བ་སྟེ། །ལ་ལ་ཡི་གེ་ཐིག་ལེར་འདོད། །བཞི་ནི་སོ་སོར་སློབ་པ་སྟེ། །གཅིག་ནི་མདུད་པར་སློབ་པའོ། །གང་ཞིག་འདི་ལ་རྟག་གནས་ནས། །བདེ་བ་ཆེན་པོ་སྒྲུབ་པར་བྱེད། །གཞན་གྱི་སྦྱོར་བས་མ་གསུངས་སོ། །ཡང་ན་  
དབང་པོ་འགེགས་པ་དང། །རྩ་ལྔའི་སྦྱོར་བ་མ་གསུངས་ཏེ། །གང་ཞིག་འདི་ཡི་སྦྱོར་ལ་གནས། །དབབ་དང་བཟློག་པས་འགྲུབ་པ་ཡིན། །ཇི་སྲིད་འཁོར་ལོ་གོང་མ་ལ། །དེ་ཡི་སྦྱོར་བ་མ་གསུངས་ཏེ། །གང་ཞིག་རྡོ་རྗེའི་སྦྱོར་བ་ཡི། །བཞི་པོ་འདི་ནི་བརྩམ་  
  
།སུམ་ཅུ་གཉིས་སམ་བཅུ་དྲུག་དང། །བརྒྱད་དང་བཞི་ཡི་རྣམ་པ་ལ། །བཞི་པོ་ཁོ་ནའི་སྦྱོར་བ་ཡིས། །དབབ་དང་བཟློག་པར་བྱ་བའམ། །བརྒྱད་དང་གཉིས་ལ་བརྟེན་པ་དག་དབབ་པ་གོང་འོག་གཞན་དུ་སྦྱོར། །དབབ་པས་དགའ་བ་བསྐྱེད་པ་དང། །བཟློག་པས་  
དགའ་བ་བསྐྱེད་པ་དང། །བར་དུ་སྐྱེ་དབར་གྱུར་པ་དང། །གང་ཞིག་རྒྱུན་ལ་སྐྱེ་བ་དང། །འདི་དག་རིགས་ཀྱི་དབང་དུ་གསུངས། །གང་ཞིག་རིགས་གཞན་སྦྱོར་བ་ལ། །རིགས་གཞན་ཕོ་ཉའི་སྦྱོར་བ་བྱ། །གང་ཚེ་རང་གི་རིགས་མཐུན་པ། །བྱིན་གྱིས་བརླབས་ནས་  
གཉིས་མེད་སྦྱོར། །རྟག་ཏུ་དམ་པ་བདེ་བ་འབབ། །འདི་ཡི་སྦྱོར་བས་དགའ་བ་རྣམས། །རིམ་སྐྱེ་ཕྱག་རྒྱའི་དངོས་གྲུབ་འགྲུབ། །གང་ཞིག་འདི་ཡི་སྦྱོར་བ་ཡང། །ལས་ལས་བསྐྱེད་པའི་བུ་མོ་དང། །ཡེ་ཤེས་བུ་མོ་སྤྲུལ་པ་དང། །གཡོན་གྱི་ཡུམ་དང་སྙིང་ག་ལས། །  
བྱུང་བའི་བུ་མོ་སྦྱོར་བྱེད་པ། །འདི་ལ་བརྟེན་ནས་རྣལ་འབྱོར་པའི། །ཡེ་ཤེས་སྐྱེད་པར་བྱེད་པ་ཡིན། །ཐ་མའི་ལས་ཀྱི་དུས་དག་ཏུ། །རྐེད་པ་ཐིག་གུས་བཅིང་བ་དང། །དབུགས་ཀྱི་ལྕགས་ཀྱུས་བཟློག་པ་ཡང། །འདི་ཡིས་འབྱུང་གི་གཞན་དུ་མིན། །གང་ཞིག་  
སྦྱོར་བ་གཞན་དག་ཀྱང། །ཉི་མ་མེ་ནི་ལྟེ་བར་འབར། །སྤྱི་བོའི་བྱང་ཆུབ་སེམས་བཀུག་ནས། །དགའ་བ་བདེ་བ་འགྲུབ་པ་དང། །རྟག་ཏུ་གཞན་ནས་འབར་བ་ཡིས། །རྩེ་མོ་ལས་ནི་འབར་བ་དང། །གང་འདིར་བྱང་ཆུབ་སེམས་དག་གི་བཟློག་པ་རླུང་སྔོན་བསྐྱེད་པ་  
རང༑ །འབར་བ་རང་གི་གནས་དག་ཏུ། །གང་ཞིག་འདི་ཡིས་བྱེད་པ་དག་རྣལ་འབྱོར་བས་ནི་སྤྱད་པར་བྱ། །ཡང་ན་འབྱེད་འཛུམས་སྦྱོར་བ་ཡིས། །ལས་ཀྱི་རླུང་བསྐུལ་སངས་རྒྱས་རྣམས། །འོག་མིན་གནས་ནས་རབ་བཀུག་སྟེ། །ཞིང་ཁམས་བརྒྱད་ལ་  
སོགས་པ་བཀུག་རྣལ་འབྱོར་ཡེ་ཤེས་དངོས་གྲུབ་འགྱུར། །རྣལ་འབྱོར་མ་ནི་ཐམས་ཅད་ཀྱི། །ཐོད་པ་བྱང་ཆུབ་སེམས་བཀང་ལ། །གང་གིས་དམིགས་པ་དེ་དག་གིས། །རྟག་ཏུ་བདེ་བ་ཆེན་པོ་འགྲུབ། །ཐབས་ནི་ཀུན་རྣམས་མ་ལུས་པས། །རི་ལུའི་ཕྲེང་བ་  
  
༄༅། །མགུལ་ན་ཐོགས། །སྦྲུལ་གྱི་ཞགས་པའི་སྦྱོར་བ་ཡིས། །ཀུན་དུ་འཁྱུད་པས་དངོས་གྲུབ་འབྱུང། །གང་དུ་རྣལ་འབྱོར་མ་རྣམས་ལ། །རྟག་ཏུ་བདེ་བ་སྟེར་བྱེད་པ། །སྣ་ཚོགས་དཔལ་ལྡན་རྡོ་རྗེ་ཅན། །འདི་ལ་དམིགས་པས་རྣལ་འབྱོར་བའི། །འདོད་པ་  
རྡོ་རྗེ་བཞིན་དུ་འགྲུབ། །གང་ཞིག་གཙོ་བོའི་སྦྱོར་བ་ལ། །དམིགས་ནས་གསལ་བར་འགྱུར་བའི་ཚེ། །ཞིང་ཁམས་གང་དང་གང་རུང་བར། །སྤྲུལ་པའི་བྱིན་རླབས་ཕྱོགས་བཅུར་འགྱེད། །གང་ཚེ་དེ་ཡི་སྦྱོར་བ་ཡིས། །ཞིང་ཁམས་ཡོངས་སུ་གྱུར་ནས་ནི། །ཐམས་ཅད་བདེ་  
བ་ཆེན་པོར་འགྲུབ། །ཡང་ན་རྣལ་འབྱོར་བདེ་ཆེན་པོར། །གསལ་ནས་ཁྱབ་པས་སྤུ་ལྡང་ཞིང། །སྣང་བ་གསུམ་ནི་འབྱུང་བར་འགྱུར། །རྣལ་འབྱོར་པ་ནི་ཐམས་ཅད་ཀྱིས། །བདེ་བ་ཆེན་པོ་སྐྱེད་པར་བྱེད། །ཡང་ན་འཁོར་ལོའི་སྦྱོར་སྤངས་པས། །གནས་ནི་བྮིའམ་བརྒྱད་དག་  
དང༑ །བཅུ་དྲུག་གནས་སུ་ཐིག་ལེ་བསྒོམ། །ཐམས་ཅད་འཕོ་དང་འཇུག་པ་ལ། །རྣལ་འབྱོར་བདེ་བ་སྐྱེད་པར་བྱེད། །གང་ཞིག་འདི་ལ་རྟག་གནས་ན། །ཟླ་བ་དྲུག་གམ་བཅུ་གཉིས་སམ། །དེ་ལས་གྱུར་པའི་སྦྱོར་བ་ཡིས། །རྣལ་འབྱོར་དངོས་གྲུབ་འགྲུབ་པར་བྱེད། །  
སངས་རྒྱས་བྱང་ཆུབ་སེམས་དཔའ་དང། །རྣལ་འབྱོར་ཕོ་དང་རྣལ་འབྱོར་མོ། །ཕོ་ཉ་འཁོར་ཚོགས་ཐམས་ཅད་ཀྱིས། །རྟག་ཏུ་བདེ་བ་སྟེར་པར་བྱེད། །བདུད་དང་གནོད་སྦྱིན་ལ་སོགས་པ། །གང་གིས་གནོད་པའི་ཚོགས་རྣམས་ཀུན། །མ་ལུས་ཀུན་དུ་ཞི་བར་འགྱུར། །གང་  
ཞིག་དོན་འདི་ལོག་རྟོག་ཅན། །དབྱར་གྱི་ཙནྡན་ལྟ་བུ་ལ། །གང་ཞིག་སྟེར་བར་འགྱུར་བ་སྟེ། །རྟག་ཏུ་བརླག་པར་འགྱུར་བ་ཡིན། །གསང་བའི་དོན་རྣམས་ཐམས་ཅད་ཀུན། །དྲི་མཆོག་ག་བུར་བཞིན་དུ་བཙའ། །གང་ཞིག་འདི་ལས་ལོག་པ་ལ། །འབྲས་བུ་མེད་ཅིང་ངན་སོང་  
ལྟུང༑ །མཁའ་འགྲོ་བྱད་མ་སྲིན་པོ་དང། །རོ་ལངས་ལ་སོགས་ཀུན་གྱིས་གསོད། །སེང་གེའི་འོ་མ་སྣོད་ནང་དུ། །བླུགས་པ་ཇི་བཞིན་དངོས་གྲུབ་མེད། །ཙནྡན་སྦྲུལ་གྱི་སྙིང་པོ་བཞིན། །མཁས་པས་བསྟན་པ་མི་སྟེར་བར། །གླེགས་བམ་མཐོང་ནས་ཁེངས་འགྱུར་བ། །ད་  
  
།གང་ཞིག་སྣོད་ལྡན་ངང་ཚུལ་ཅན། །ལུས་དང་ལོངས་སྤྱོད་གཏོང་བ་དང། །སོམ་ཉི་མེད་ཅིང་གསང་ལ་དང། །སྒང་བུ་དམའ་ཞིང་སེམས་ཅན་གསོད། །རྟག་ཏུ་མཁས་པས་དེ་ལ་སྦྱིན། །བདག་འདྲ་རྨོངས་པས་སྒྲུབ་པའི་ཐབས་འདི་བརྩམས་པར་མི་  
རིགས་ན། །སེམས་ཅན་དོན་དུ་འགྱུར་ལ་ཕན་ཕྱིར་བདག་གིས་བརྩམས། །འདི་ལ་ཉེས་པར་གྱུར་པ་ཅི་མཆིས་པ། །མཁའ་དང་དམ་པ་རྣམས་ལ་བཟོད་པར་གསོལ། །བདག་གིས་སྒྲུབ་པའི་ཐབས་ནི་བརྩམས་པའི་དགེ་བ་ཡིས། །གང་གིས་ལེགས་གསུངས་རྒྱལ་བའི་  
བསྟན་པ་ཀུན་རྒྱས་ཏེ། །རྟག་ཏུ་བདེ་བ་མཆོག་བསྒྲུབ་དམ་པ་དེ་ཡི་ཞལ་མཐོང་ནས། །འགྲོ་རྣམས་དངོས་གྲུབ་ཀུན་ཐོབ་རྟག་ཏུ་སྡུག་བསྔལ་བྲལ་བར་ཤོག་  
  
  
