  
།རྒྱ་གར་སྐད་དུ། པྲཛྙཱ་པཱ་ར་མི་ཏ་མཎྜ་ལ་བིདྷི་ནཱ་མ། བོད་སྐད་དུ། ཤེས་རབ་ཀྱི་ཕ་རོལ་ཏུ་ཕྱིན་པའི་དཀྱིལ་འཁོར་གྱི་  
  
སྤང་དང་བླང་བའི་གཞི་རྣམས་ཤེས། །གང་ཟག་གསུམ་གྱི་ལམ་རྣམས་ཤེས། །ཐུབ་པ་ཡི་ནི་རྟོག་པའི་ཡུལ། །རྟེན་གསུམ་གྱི་ནི་བདག་ཉིད་ཅན། །སངས་རྒྱས་ཉན་ཐོས་སེམས་དཔའ་ཡི། །ཚོགས་ཀྱིས་བསྐོར་བའི་ཡུམ་དེ་ལ། །སྒོ་གསུམ་དང་བས་ཕྱག་འཚལ་ལོ། །བདེ་གཤེགས་  
ལུང་བསྟན་ཀླུ་སྒྲུབ་དང། །དེ་ཡི་སློབ་མ་ཟླ་གྲགས་དང། །མཁས་པ་ཡི་ནི་བྷ་བྱ་དང། །དེ་སོགས་ཡུམ་གྱི་སྒྲུབ་ཐབས་ནི། །ལེགས་པ་ཉིད་དུ་བསྟན་ཀྱང་ནི། །སླ་ཞིང་དཀྱིལ་འཁོར་རྒྱ་པ་ནི། །མཁས་པས་དེ་དག་མ་བསྟན་ཏེ། །དེས་རྒྱས་བདག་གིས་སླ་བར་བསྟན། །བདག་འདྲ་ཤིན་ཏུ་བླུན་གྱུར་  
ཀྱང༑ །བླ་མ་ཡི་དམ་དྲིན་དང་ནི། །གཞུང་རྣམས་ཀུན་ནས་བསྡུས་ནས་ནི། །དཀྱིལ་འཁོར་ཆི་ག་ལེགས་བར་བཤད། །སྙིང་རྗེ་དང་ལྡན་རིགས་ཀྱི་བུས། །ཡུམ་བརྗོད་པ་ཡི་མཇུག་ཐོགས་སུ། །དགེ་བ་རྣམས་ནི་བསྡུ་བའི་ཕྱིར། །དཀྱིལ་འཁོར་ཆེན་པོ་བཤམ་བྱ་སྟེ། །དེ་ནས་ལྷ་གནས་ནང་  
པར་ནི། །ཚངས་དང་ཟུར་དང་ལོགས་ཐིག་རྣམས། །གཞན་དང་མཐུན་པར་གདབ་པར་བྱ། །ཕྱི་དང་ནང་དུ་དབྱེ་བར་བྱ། །ཕྱི་ལ་སྒོ་སོགས་རྫོགས་པར་གདབ། །ནང་ལ་ཡང་ནི་ཚུལ་བཞིན་གདབ། །ནང་གི་ལེའུ་ཚེ་བཞི་ལ་ནི། །པདྨ་ཟེའུ་འབྲུ་ལྡན་དགུ་བྲི། །དེ་ཕྱི་ལེའུ་ཚེ་བཅུ་གཉི་ལ། །ཟེའུ་  
འབྲུ་འདབ་ལྡན་བཞི་རྣམས་བྲི། །དེ་ཡི་ཕྱི་ཡང་གཞན་ཡང་མཐུན། །བྲི་དང་བཤད་པ་རིམ་གྱིས་བསྟན། །དྲན་བཞི་བརྡ་བསྟན་གདུགས་པ་བཞི་བྲི། །སྤོང་བཞི་བརྡ་བསྟན་འཁོར་ལོ་བཞི། །རྫུ་འཕྲུལ་རྐང་པ་བཞི་ཡི་བརྡར། པད་འདབ་བཞི་ནི་བྲི་བར་བྱ། །དེས་འབྱེད་ཡན་ལག་རྣམ་བཞིའི་བརྡར། །  
རྟ་བབས་བཞི་ཡང་བྲི་བར་བྱ། །ཡེ་ཤེས་སྐད་ཅིག་བཅུ་དྲུག་བརྡར། །བཅུ་གཅིག་རྡོ་རྗེ་བཅུ་དྲུག་བྲི། །འཕགས་ལམ་ཡང་ལག་བརྒྱད་ཀྱི་བརྡར། །རེ་ཁཱ་ལྔ་དང་དྲ་བ་ཕྱེད། །རིན་ཆེན་ཕག་དང་འདོད་ཡོན་སྣམ། །དེ་དག་ཀྱང་ནི་རིམ་བཞིན་བྲི། །ས་བཅུ་པ་ཡི་བརྡར་བསྟན་པ། །སྒོ་ཡི་ནང་ཡང་  
ལེགས་བར་བྲི། །དེ་ལྟར་ཕོ་བྲང་ནང་དག་ན། །ཡུམ་ཆེན་འཁོར་དང་བཅས་པ་བྲི། །དབུས་ཀྱི་པདྨའི་ལྟེ་བ་ལ། །སྐུ་མདོག་སེར་མོ་ཕྱག་བཞི་མ། །གཡས་ཀྱི་དང་པོ་པདྨའི་སྟེང། །ཤེས་རབ་ཀྱི་ནི་བུ་སྟིའོ། །གཡོན་གྱི་དང་པོ་ཨུཏྤལ་ཏེ། །མི་ཤིགས་པ་ཡི་རྡོ་རྗེའོ། །དང་པོའི་འོག་མ་མཆོག་  
  
༄༅། །སྦྱིན་དང། །གཉིས་པ་འོག་མ་མཉམ་གཞག་སྟེ། །དེ་ལྟ་བུ་ཡི་ཡུམ་བྲིའོ། །ཕྱོགས་བཞི་པདྨའི་འདབ་སྟེང་དུ། །སེམས་མ་རྡོ་རྗེ་རིན་ཆེན་མ། །ཆོས་དང་ལས་ཀྱི་སེམས་མའོ། །སྐུ་མདོག་ཕྱག་མཆན་རིགས་དང་མཐུན། །མཚམས་བཞི་པདྨའི་འདབ་སྟེང་དུ། །མཱ་མ་ཀཱི་དང་  
གོས་དཀར་མོ། །སངས་རྒྱས་སྤྱན་དང་སྒྲོལ་མ་སྟེ། །སྐུ་མདོག་ཕྱག་མཚན་རིགས་དང་མཐུན། །ཤར་གྱི་པདྨའི་ལྟེ་པ་ལ། །རིན་ཆེན་འབྱུང་གནས་སྐུ་མདོག་སེར། །ས་གནོན་ཕྱག་རྒྱ་ཅན་དགོད་དོ། །ཕྱོགས་བཞི་ཡི་ནི་པདྨ་ལ། །སེམས་དཔའ་འོད་ཟེར་ཀུན་འབྱུང་དང། །རིན་ཆེན་འོད་  
འཕྲོ་རིན་དབང་ཕྱུག་རྡོ་རྗེ་མི་གཡོ་སེམས་དཔའ་བཞི། །པདྨ་རྡོ་རྗེ་དབྱུག་ཏོ་དང། །རིན་ཆེན་ལྕགས་ཀྱུ་རིམ་བཞིན་ཐོགས། །ལྷོ་ཡི་པདྨའི་ལྟེ་བ་ལ། །མྱ་ངན་མེད་དཔལ་སྐུ་མདོག་སྔོ། །མཆོག་སྦྱིན་པདྨ་ཅན་དགོད་དོ། །ཕྱོགས་བཞི་ཡི་ནི་འདབ་མ་ལ། །སེམས་དཔའ་མྱ་ངན་མེད་པ་  
དང༑ །ཆོས་ཀྱི་རྒྱལ་མཚན་བཀོད་པ་རྒྱལ། །དབང་ཕྱུག་རྒྱལ་ཏེ་སེམས་དཔའ་བཞི། །པདྨ་འདབ་བཞི་རིན་ཆེན་འབར། །རྒྱལ་མཚན་རྣམས་ཏེ་རིམ་བཞིན་ཐོགས། །ནུབ་ཀྱི་པདྨའི་ལྟེ་པ་ལ། །རིན་ཆེན་འོད་འཕྲོ་སྐུ་མདོག་དམར། །མཉམ་གཞག་ཕྱག་རྒྱ་ཅན་དགོད་དོ། །ཕྱོགས་བཞི་ཡི་ནི་  
འདབ་མ་ལ། །སྤྱོད་པའི་བློ་གྲོས་སྣང་བ་མཆོག་ཕྱག་རྒྱ་དང་ནི་སྤོབས་པ་བརྩེགས། །པདྨ་དུང་དང་ལྕགས་ཀྱུ་དང། །མཉམ་གཞག་པུསྟི་བསྣམས་པའོ། །དེ་དག་ཐོགས་ནས་གཙོ་ལ་འདུད། །བྱང་གི་པདྨའི་ལྟེ་བ་ལ། །རྒྱལ་བའི་དབང་པོ་སྐུ་མདོག་ལྗང། །སྐྱབས་སྦྱིན་ཕྱག་རྒྱ་ཅན་དགོད་  
དོ༑ །ཕྱོགས་བཞི་ཡི་ནི་པདྨ་ལ། །རྒྱལ་པ་བྱིན་དང་གྲུབ་པའི་ལྷ། །དགའ་བ་སྟོན་དང་མི་གཡོ་བ། །པདྨ་རིན་ཆེན་པ་ཏྲ་དང། །རྒྱ་གྲམ་མཉམ་གཞག་ཏིང་འཛིན་བསྣམས། །བྱང་ཤར་པདྨའི་ལྟེ་བ་ལ། །ཏིང་འཛིན་གླང་པོ་དམར་སེར་མདོག་ཆོས་འཁོར་བསྐོར་བའི་ཕྱག་རྒྱ་ཅན། །ཕྱོགས་  
བཞི་ཡི་ནི་འདབ་མ་ལ། །རྒྱལ་པ་གནོན་དང་ཀུན་དུ་བཟང། །འཇམ་དཔལ་སྒྲིབ་པ་སེལ་བ་སྟེ། །པདྨ་རིན་ཆེན་གའུ་དང། །རྡོ་རྗེ་མེ་ཏོག་རིམ་བཞིན་ཐོགས། །ཤར་ལྷོ་པདྨའི་ལྟེ་བ་ལ། །པདྨོ་དམ་པ་དམར་སྐྱའི་མདོག་ཆོས་འཆད་ཕྱག་རྒྱ་ཅན་དགོད་དོ། །ཕྱོགས་བཞི་ཡི་ནི་འདབ་མ་ལ། །  
  
།སྨན་གྱི་རྒྱལ་དང་ཡོན་ཏན་སྙིང། །པདྨ་མེ་ཏོག་མྱུ་གུ་དང། །བུམ་པ་དང་ནི་རལ་གྲིའོ། །དེ་དག་བསྣམས་ཏེ་གཙོ་ལ་འདུད། །ལྷོ་ནུབ་པདྨའི་ལྟེ་བ་ལ། །ཉི་མའི་དཀྱིལ་འཁོར་སྣང་བའི་དཔལ། །དམར་སེར་མདོག་ལྡན་ཆོས་འཆད་ཚུལ། །ཕྱོགས་བཞི་ཡི་ནི་འདབ་  
མ་ལ༑ །ཉི་མ་རབ་སྣང་རྡོ་རྗེ་ཅན། །གཞོན་ནུ་རྒྱན་དང་སེང་གེའི་སྒྲ། །པདྨ་དང་ནི་མེ་ཏོག་ཉུག་རྡོ་རྗེ་བདུད་རྩི་བུམ་པ་ནི། །རིམ་པ་བཞིན་དུ་ཐོགས་པའོ། །ནུབ་བྱང་པདྨའི་ལྟེ་བ་ལ། །གདུགས་དམ་པ་སྟེ་དམར་སེར་མདོག་ཆོས་འཆད་པ་ཡི་ཕྱག་རྒྱ་ཅན། །ཕྱོགས་བཞི་ཡིན་འདབ་མ་  
ལ༑ །རིན་ཆེན་མཆོག་དང་པདྨོ་རྒྱལ། །པདྨ་དམ་པ་ཐོགས་མེད་རྒྱལ། །པདྨ་དང་ནི་རྩེ་ལྔ་དང། །མེ་ཏོག་དང་ནི་མཛེས་གོས་དང། །གོ་རིམས་བཞིན་དུ་ཐོགས་པའོ། །ཕྱི་རིམ་ཤར་ཕྱོགས་ལྟེ་བ་ལ། །དགའ་པ་དཔལ་ཏེ་མདོག་དཀར་པོ། །སྐྱབས་དང་ལྡན་པ་དགོད་པར་བྱ། །ཕྱོགས་  
བཞི་ཡི་ནི་འདབ་མ་ལ། །དགའ་སྦྱིན་དང་ནི་བཟང་སྐྱོང་དང། །དཀོན་མཆོག་འབྱུང་གནས་ཟླ་འོད་གནས། །པདྨ་དང་ནི་མེ་ཏོག་དང། །ཉི་མ་ཟླ་བ་བསྣམས་པའོ། །ལྷོ་ཕྱོགས་ཀྱི་ནི་ལྟེ་བ་ལ། །ཤཱཀྱ་ཐུབ་གསེར་གྱི་བཙོ་མ་བཞིན། །བདུད་བཏུལ་བ་ཡི་ཚུལ་ཅན་ནོ། །ཕྱོགས་བཞི་ཡི་  
ནི་འདབ་མ་ལ། །བྱམས་བ་ནམ་མཁའི་སྙིང་པོ་དང། །ས་ཡི་སྙིང་དང་སྤྱན་རས་གཟིགས། །མཽད་གལ་དང་ཤཱ་རིའི་བུ། །ཀུན་དགའ་བོ་དང་འོད་སྲུངས་ཏེ། །པདྨ་དང་ནི་རིན་ཆེན་དང། །བུམ་པ་ཁྲི་སྙན་ས་ལེ་རྣམས། །གོ་རིམས་ཐོགས་ཏེ་གཙོ་ལ་འདུད། །བཞི་ཡི་ཕྱག་མཚན་ལྷུང་བཟེད་དོ། །  
ནུབ་ཀྱི་པདྨའི་ལྟེ་པ་ལ། །མར་མེ་མཛད་དེ་མདོག་དམར་པོ། །ཀུན་སྣང་ཕྱག་རྒྱ་ཅན་དགོད་དོ། །ཕྱོགས་བཞི་ཡི་ནི་འདབ་མ་ལ། །ཉི་འོད་དང་ནི་ཟླ་འོད་དང། །བྱམས་པ་མཻ་ཏྲི་སྐྱེས་བུ་དམ། །ཀུན་ཀྱང་རིན་ཆེན་འཛིན་པའོ། །བྱང་ཕྱོགས་པདྨའི་ལྟེ་བ་ལ། །པདྨོའི་དཔལ་དེ་མདོག་སྔོ་བ། །སྐྱབས་  
སྦྱིན་ལྡན་པ་དགོད་པར་བྱ། །ཕྱོགས་བཞི་ཡི་ནི་འདབ་མ་ལ། །པདྨ་དམ་དང་ཡེ་ཤེས་ཏོག་མྱ་ངན་ཀུན་འཇོམས་བློ་མི་ཟད། །ཀུན་ཀྱང་པདྨོ་བསྣམས་པའོ། །མཚམས་སུ་སྒེག་མོ་ཕྲེང་བ་མ། །གླུ་དང་གར་དེ་གཞན་དང་མཐུན། །ཕྱི་ལ་མེ་ཏོག་བདུག་པ་མ། །དྲི་ཆབ་མ་སྟེ་གཞན་དང་མཐུན། །  
  
༄༅། །ལྕགས་ཀྱུ་ཞགས་པ་ལྕགས་སྒྲོག་དྲིལ། །དེ་ཡང་གཞན་དང་མཐུན་པའོ། །དཀར་དང་སེར་དང་དམར་དང་ལྗང། །ཀུན་གྱི་ནང་རོལ་མཐིང་བའོ། །ཤར་དུ་དཀར་པོ་ཆེ་བ་སྟེ། །ལྷོ་རུ་སེར་པོ་ཆེ་བ་སྟེ། །ནུབ་ཏུ་དམར་པོ་ཆེ་བ་སྟེ། །བྱང་དུ་ལྗང་གུ་ཆེ་བ་སྟེ། །དབུས་སུ་མཐིང་ག་ཡང་  
དག་ལྡན། །མཆོད་དང་གཏོར་མ་རྒྱས་པར་བཤམས། །དཀྱིལ་འཁོར་རྒྱན་སོགས་ལེགས་པར་དགོད། །རང་ཉིད་བདེ་བའི་སྟན་ལ་འདུག་དང་པོ་ཚོགས་ཀྱི་ལམ་གྱི་ཆོས། །བཞི་གསུམ་བཅུ་གཉིས་བསྒོམ་རྟོགས་བྱ། །དེ་རྗེས་སྦྱོར་བའི་ལམ་གྱི་ཆོས། །ངེས་འབྱེད་བསྒོམ་ཞིང་རྟོགས་  
པར་བྱ། །དེ་རྗེས་མཐོང་བའི་ལམ་གྱི་ཆོས། །བྱང་ཆུབ་བདུན་བསྒོམ་རྟོགས་པར་བྱ། །དེ་རྗེས་བསྒོམ་པ་ལམ་གྱི་ཆོས། །འཕགས་ལམ་བརྒྱད་བསྒོམ་རྟོགས་པར་བྱ། །དེ་རྗེས་རྡོ་རྗེ་ལྟ་བུ་གནས། །དེ་དེ་ཡང་ནི་རྟོགས་པར་བྱ། །དེ་རྗེས་བཅུ་གཅིག་པ་ཡང་ཐོབ། །བྷྲཱུཾ་ལས་རིན་ཆེན་གཞལ་ཡས་  
བསམ། །ཀུན་གྱི་ས་བོན་ཨ་ཡིན་ཏེ། །དེ་ཞུ་མཚན་མ་ལྷ་རུ་བསམ། །ལམ་ལྔ་རྫོགས་པའི་ཕོ་བྲང་དུ། །ཡུམ་ཆེན་འཁོར་དང་བཅས་པ་རྣམས། །གཟུགས་ནས་རྒ་ཤི་རྟོགས་པའི་ཚུལ། །སྦྱིན་ནས་རྣམ་པ་ཐམས་ཅད་མཁྱེན། །དེ་ཡང་སྤྱོད་པའི་ཚུལ་ཅན་རྣམས། །མངོན་བར་རྫོགས་  
པར་སངས་རྒྱས་ནས། །རིང་པོ་མ་ལོན་དེ་ཉིད་ཀྱི། །ཡུམ་ཆེན་འཁོར་བཅས་སྤྱན་དྲངས་ཏེ། །བསམ་བརྗོད་ཡུལ་འདས་འགྲོ་བ་ལ། །མཚོན་ཕྱིར་སྐྱེ་མེད་མཚོན་བསྟན་པ། །སྐྱེ་བ་མེད་པའི་གཟུགས་བརྙན་ལས། །འགྲོ་བའི་དོན་དུ་ཡུམ་དུ་ཤར། །ཡུམ་སྲས་འཁོར་དང་བཅས་པ་ཡང། །  
ཡོན་བདག་སྒྲིབ་རྒྱུན་སྦྱང་བ་དང། །དམ་ཆོས་ཀློག་དང་ཁ་ཏོན་དང། །ཡི་གེ་འདྲི་སོགས་བགྱིས་པ་ཡིས། །ཡུམ་ཆེན་དགེ་བ་བསྡུ་བའི་ཕྱིར། །རིན་ཆེན་པདྨའི་གདན་སྟེང་དུ། །སྙིང་རྗེའི་དབང་གིས་སྤྱན་འདྲེན་ན། །བྱང་ཆུབ་སེམས་ཀྱིས་གཤེགས་སུ་གསོལ། །བསམ་བརྗོད་ཡུལ་  
འདས་ཕ་རོལ་ཕྱིན། །ཀུན་རྫོབ་འགྲོ་དོན་ཡུམ་གྱི་སྐུ། །ཡུམ་ཆེན་ཕ་རོལ་ཕྱིན་མ་ཡང། །ཡོན་བདག་སྒྲིབ་རྒྱུན་སྦྱང་བ་དང། །དམ་ཆོས་ཀློག་དང་ཁ་ཏོན་དང། །ཡི་གེ་འདྲི་སོགས་བགྱིས་པ་ཡིས། །ཡུམ་ཆེན་དགེ་པ་བསྡུ་བའི་ཕྱིར། །རིན་ཆེན་པདྨའི་གདན་སྟེང་དུ། །སྙིང་རྗེའི་དབང་  
  
།བྱང་ཆུབ་སེམས་ཀྱིས་གཤེགས་སུ་གསོལ། །ཤར་ཕྱོགས་རིན་ཆེན་ཡོང་པ་ཡིས། །དག་པ་ཡི་ནི་ཞིང་ཁམས་ན། །བདེ་གཤེགས་རིན་ཆེན་འབྱུང་གནས་ལ། །བྱང་ཆུབ་སེམས་དཔའ་ཁྱིམ་པ་དང། །རབ་ཏུ་བྱུང་དང་ཁྱེའུ་དང། །བུ་མོའི་ཚོགས་ཀྱིས་འཁོར་དུ་བསྐོར། །འཁོར་  
བཅས་མ་ལུས་པ་དག་ཀྱང། །ཡོན་བདག་སྒྲིབ་རྒྱུན་སྦྱང་བའི་ཕྱིར། །དམ་ཆོས་ཀློག་དང་ཁ་ཏོན་དང། །ཡི་གེ་འདྲི་སོགས་བགྱིས་པ་ཡིས། །ཡུམ་ཆེན་དགེ་བ་བསྡུ་བའི་ཕྱིར། །རིན་ཆེན་པདྨའི་གདན་སྟེང་དུ། །སྙིང་རྗེའི་དབང་གིས་སྤྱན་འདྲེན་ན། །བྱང་ཆུབ་སེམས་ཀྱིས་གཤེགས་སུ་གསོལ། །  
ལྷོ་ཕྱོགས་མྱ་ངན་མེད་པ་ཡི། །དམ་པ་ཡི་ནི་ཞིང་ཁམས་ན། །བདེ་གཤེགས་མྱ་ངན་མེད་པ་ལ། །བྱང་ཆུབ་སེམས་དཔའ་ཁྱིམ་པ་དང། །རབ་ཏུ་བྱུང་དང་ཁྱེའུ་དང། །བུ་མོའི་ཚོགས་ཀྱིས་འཁོར་དུ་བསྐོར། །འཁོར་བཅས་མ་ལུས་པ་དག་ཀྱང། །ཡོན་བདག་སྒྲིབ་རྒྱུན་སྦྱང་བའི་ཕྱིར། །དམ་  
ཆོས་ཀློག་དང་ཁ་ཏོན་དང། །ཡི་གེ་འདྲི་སོགས་བགྱིས་པ་ཡིས། །ཡུམ་ཆེན་དགེ་བ་བསྡུ་པའི་ཕྱིར། །རིན་ཆེན་པདྨའི་གདན་སྟེང་དུ། །སྙིང་རྗེའི་དབང་གིས་སྤྱན་འདྲེན་ན། །བྱང་ཆུབ་སེམས་ཀྱིས་གཤེགས་སུ་གསོལ། །ནུབ་ཕྱོགས་ཉེ་བར་ཞི་བ་ཡི། །དག་པ་ཡི་ནི་ཞིང་ཁམས་ན། །བདེ་  
གཤེགས་རིན་ཆེན་འོད་འཕྲོ་ལ། །བྱང་ཆུབ་སེམས་དཔའ་ཁྱིམ་པ་དང། །རབ་ཏུ་བྱུང་དང་ཁྱེའུ་དང། །བུ་མོའི་ཚོགས་ཀྱིས་འཁོར་དུ་བསྐོར། །འཁོར་བཅས་མ་ལུས་པ་དག་ཀྱང། །ཡོན་བདག་སྒྲིབ་རྒྱུན་སྦྱང་བའི་ཕྱིར། །དམ་ཆོས་ཀློག་དང་ཁ་ཏོན་དང། །ཡི་གེ་འདྲི་སོགས་བགྱིས་པ་ཡིས། །  
ཡུམ་ཆེན་དགེ་བ་བསྡུ་བའི་ཕྱིར། །རིན་ཆེན་པདྨའི་གདན་སྟེང་དུ། །སྙིང་རྗེའི་དབང་གིས་སྤྱན་འདྲེན་ན། །བྱང་ཆུབ་སེམས་ཀྱིས་གཤེགས་སུ་གསོལ། །བྱང་ཕྱོགས་རྒྱལ་བ་ཅན་གྱི་ནི། །དག་པ་ཡི་ནི་ཞིང་ཁམས་ན། །བདེ་གཤེགས་རྒྱལ་བའི་དབང་པོ་ལ། །བྱང་ཆུབ་སེམས་དཔའ་ཁྱིམ་པ་  
དང༑ །རབ་ཏུ་བྱུང་དང་ཁྱེའུ་དང། །བུ་མོའི་ཚོགས་ཀྱིས་འཁོར་དུ་བསྐོར། །འཁོར་བཅས་མ་ལུས་པ་དག་ཀྱང། །ཡོན་བདག་སྒྲིབ་རྒྱུན་སྦྱང་བའི་ཕྱིར། །དམ་ཆོས་ཀློག་དང་ཁ་ཏོན་དང། །ཡི་གེ་འདྲི་སོགས་བགྱིས་པ་ཡིས། །ཡུམ་ཆེན་དགེ་པ་བསྡུ་བའི་ཕྱིར། །རིན་ཆེན་པདྨའི་གདན་  
  
༄༅། །སྟེང་དུ། །སྙིང་རྗེའི་དབང་གིས་སྤྱན་འདྲེན་ན། །བྱང་ཆུབ་སེམས་ཀྱིས་གཤེགས་སུ་གསོལ། །བྱང་ཤར་ཏིང་འཛིན་བརྒྱན་པ་ཡི། །དག་པ་ཡི་ནི་ཞིང་ཁམས་ན། །བདེ་གཤེགས་ཏིང་འཛིན་གླང་པོ་ལ། །བྱང་ཆུབ་སེམས་དཔའ་ཁྱིམ་པ་དང། །རབ་ཏུ་བྱུང་དང་ཁྱེའུ་དང། །བུ་  
མོའི་ཚོགས་ཀྱིས་འཁོར་དུ་བསྐོར། །འཁོར་བཅས་མ་ལུས་པ་དག་ཀྱང། །ཡོན་བདག་སྒྲིབ་རྒྱུན་སྦྱང་བའི་ཕྱིར། །དམ་ཆོས་ཀློག་དང་ཁ་ཏོན་དང། །ཡི་གེ་འདྲི་སོགས་བགྱིས་པ་ཡིས། །ཡུམ་ཆེན་དགེ་བ་བསྡུ་བའི་ཕྱིར། །རིན་ཆེན་པདྨའི་གདན་སྟེང་དུ། །སྙིང་རྗེའི་དབང་གིས་སྤྱན་འདྲེན་ན། །  
བྱང་ཆུབ་སེམས་ཀྱིས་གཤེགས་སུ་གསོལ། །ཤར་ལྷོ་སྙིང་པོ་བྱང་ཆུབ་བརྒྱན། །ཤིན་ཏུ་ཡིད་འོང་ཞིང་ཁམས་ན། །བདེ་གཤེགས་པདྨ་དམ་པ་ལ། །བྱང་ཆུབ་སེམས་དཔའ་ཁྱིམ་པ་དང། །རབ་ཏུ་བྱུང་དང་ཁྱེའུ་དང། །བུ་མོའི་ཚོགས་ཀྱིས་འཁོར་དུ་བསྐོར། །འཁོར་བཅས་མ་ལུས་པ་དག་ཀྱང། །  
ཡོན་བདག་སྒྲིབ་རྒྱུན་སྦྱང་བའི་ཕྱིར། །དམ་ཆོས་ཀློག་དང་ཁ་ཏོན་དང། །ཡི་གེ་འདྲི་སོགས་བགྱིས་པ་ཡིས། །ཡུམ་ཆེན་དགེ་པ་བསྡུ་བའི་ཕྱིར། །རིན་ཆེན་པདྨའི་གདན་སྟེང་དུ། །སྙིང་རྗེའི་དབང་གིས་སྤྱན་འདྲེན་ན། །བྱང་ཆུབ་སེམས་ཀྱིས་གཤེགས་སུ་གསོལ། །ལྷོ་ནུབ་རྡུལ་དང་བྲལ་བ་ཡི། །དག་  
པ་ཡི་ནི་ཞིང་ཁམས་ན། །བདེ་བར་གཤེགས་པ་ཉི་མ་ཡི། །དཀྱིལ་འཁོར་སྣང་བའི་དཔལ་ལ་ནི། །བྱང་ཆུབ་སེམས་དཔའ་ཁྱིམ་པ་དང། །རབ་ཏུ་བྱུང་དང་ཁྱེའུ་དང། བུ་མོའི་ཚོགས་ཀྱིས་འཁོར་དུ་བསྐོར། །འཁོར་བཅས་མ་ལུས་པ་དག་ཀྱང། །ཡོན་བདག་སྒྲིབ་རྒྱུན་སྦྱང་བའི་ཕྱིར། །དམ་ཆོས་ཀློག་དང་ཁ་ཏོན་དང། །ཡི་གེ་  
འདྲི་སོགས་བགྱིས་པ་ཡིས། །ཡུམ་ཆེན་དགེ་བ་བསྡུ་བའི་ཕྱིར། །རིན་ཆེན་པདྨའི་གདན་སྟེང་དུ། །སྙིང་རྗེའི་དབང་གིས་སྤྱན་འདྲེན་ན། །བྱང་ཆུབ་སེམས་ཀྱིས་གཤེགས་སུ་གསོལ། །ནུབ་བྱང་དབང་དུ་བྱ་པ་ཡི། །དག་པ་ཡི་ནི་ཞིང་ཁམས་ན། །བདེ་གཤེགས་གདུགས་ཀྱི་དམ་པ་ལ། །  
བྱང་ཆུབ་སེམས་དཔའ་ཁྱིམ་པ་དང། །རབ་ཏུ་བྱུང་དང་ཁྱེའུ་དང། །བུ་མོའི་ཚོགས་ཀྱིས་འཁོར་དུ་བསྐོར། །འཁོར་བཅས་མ་ལུས་པ་དག་ཀྱང། །ཡོན་བདག་སྒྲིབ་རྒྱུན་སྤྱང་བའི་ཕྱིར། །དམ་ཆོས་ཀློག་དང་ཁ་ཏོན་དང། །ཡི་གེ་འདྲི་སོགས་བགྱིས་པ་ཡིས། །ཡུམ་ཆེན་དགེ་བ་བསྡུ་བའི་ཕྱིར།།  
  
།སྙིང་རྗེའི་དབང་གིས་སྤྱན་འདྲེན་ན། །བྱང་ཆུབ་སེམས་ཀྱིས་གཤེགས་སུ་གསོལ། །སྟེང་ཕྱོགས་མདངས་དགའི་ཞིང་ཁམས་ན། །བདེ་གཤེགས་དགའ་བའི་དཔལ་ལ་ནི། །བྱང་ཆུབ་སེམས་དཔའ་ཁྱིམ་པ་དང། །རབ་ཏུ་བྱུང་དང་ཁྱེའུ་དང། །བུ་མོའི་ཚོགས་  
ཀྱིས་འཁོར་དུ་བསྐོར། །འཁོར་བཅས་མ་ལུས་བ་དག་ཀྱང། །ཡོན་བདག་སྒྲིབ་རྒྱུན་སྦྱང་བའི་ཕྱིར། །དམ་ཆོས་ཀློག་དང་ཁ་ཏོན་དང། །ཡི་གེ་འདྲི་སོགས་བགྱིས་པ་ཡིས། །ཡུམ་ཆེན་དགེ་བ་བསྡུ་བའི་ཕྱིར། །རིན་ཆེན་པདྨའི་གདན་སྟེང་དུ། །སྙིང་རྗེའི་དབང་གིས་སྤྱན་འདྲེན་ན། །བྱང་ཆུབ་  
སེམས་ཀྱིས་གཤེགས་སུ་གསོལ། །འོག་ཕྱོགས་པདྨའི་ཞིང་ཁམས་ན། །བདེ་གཤེགས་པདྨའི་དཔལ་ལ་ནི། །བྱང་ཆུབ་སེམས་དཔའ་ཁྱིམ་པ་དང། །རབ་ཏུ་བྱུང་དང་ཁྱེའུ་དང། །བུ་མོའི་ཚོགས་ཀྱིས་འཁོར་དུ་བསྐོར། །འཁོར་བཅས་མ་ལུས་པ་དག་ཀྱང། །ཡོན་བདག་སྒྲིབ་རྒྱུན་སྦྱང་བའི་  
ཕྱིར༑ །དམ་ཆོས་ཀློག་དང་ཁ་ཏོན་དང། །ཡི་གེ་འདྲི་སོགས་བགྱིས་པ་ཡིས། །ཡུམ་ཆེན་དགེ་བ་བསྡུ་བའི་ཕྱིར། །རིན་ཆེན་པདྨའི་གདན་སྟེང་དུ། །སྙིང་རྗེའི་དབང་གིས་སྤྱན་འདྲེན་ན། །བྱང་ཆུབ་སེམས་ཀྱིས་གཤེགས་སུ་གསོལ། །མི་མཇེད་འཇིག་རྟེན་ཁམས་འདི་ན། །བདེ་གཤེགས་  
ཤཱཀྱ་སེང་གེ་ལ། །བྱང་ཆུབ་སེམས་དཔའ་ཁྱིམ་པ་དང། །རབ་ཏུ་བྱུང་དང་ཁྱེའུ་དང། །བུ་མོའི་ཚོགས་ཀྱིས་འཁོར་དུ་བསྐོར། །འཁོར་བཅས་མ་ལུས་པ་དག་ཀྱང། །ཡོན་བདག་སྒྲིབ་རྒྱུན་སྦྱང་བའི་ཕྱིར། །དམ་ཆོས་ཀློག་དང་ཁ་ཏོན་དང། །ཡི་གེ་འདྲི་སོགས་བགྱིས་པ་ཡིས། །ཡུམ་ཆེན་  
དགེ་བ་བསྡུ་བའི་ཕྱིར། །རིན་ཆེན་པདྨའི་གདན་སྟེང་དུ། །སྙིང་རྗེའི་དབང་གིས་སྤྱན་འདྲེན་ན། །བྱང་ཆུབ་སེམས་ཀྱིས་གཤེགས་སུ་གསོལ། །ཡོངས་སུ་དག་པའི་ཞིང་ཁམས་ན། །བདེ་གཤེགས་མར་མེ་མཛད་པ་ནི། །བྱང་ཆུབ་སེམས་དཔའ་ཁྱིམ་པ་དང། །རབ་ཏུ་བྱུང་དང་ཁྱེའུ་དང། །བུ་  
མོའི་ཚོགས་ཀྱིས་འཁོར་དུ་བསྐོར། །འཁོར་བཅས་མ་ལུས་བ་དག་ཀྱང། །ཡོན་བདག་སྒྲིབ་རྒྱུན་སྦྱང་བའི་ཕྱིར། །དམ་ཆོས་ཀློག་དང་ཁ་ཏོན་དང། །ཡི་གེ་འདྲི་སོགས་བགྱིས་པ་ཡིས། །ཡུམ་ཆེན་དགེ་བ་བསྡུ་བའི་ཕྱིར། །རིན་ཆེན་པདྨའི་གདན་སྟེང་དུ། །སྙིང་རྗེའི་དབང་གིས་སྤྱན་འདྲེན་  
  
༄༅། །ན༑ །བྱང་ཆུབ་སེམས་ཀྱིས་གཤེགས་སུ་གསོལ། །ཕྱི་དང་ནང་ན་རབ་གནས་ཤིང། །སྒོ་རྣམས་སྐྱོང་བ་ལ་སོགས་ཀུན། །མ་ལུས་དེ་དག་ཐམས་ཅད་ཀྱང། །གནས་འདིར་མཆོད་ཀྱིས་གཤེགས་སུ་གསོལ། །རིན་ཆེན་རྒྱས་པ་པདྨའི་གདན། །ཤེས་རབ་གསལ་བ་ཟླ་བའི་གདན།།  
ཐུགས་རྗེ་རྒྱས་པ་ཉི་མའི་གདན། །ཡུམ་ཆེན་སྲས་དང་བཅས་ལ་དབུལ། །དམ་ཆོས་ཀློག་དང་ཁ་ཏོན་དང། །ཡི་གེ་འདྲི་སོགས་བགྱིས་པ་ཡིས། །དགེ་བ་བསྡུ་ཕྱིར་གཤེགས་སུ་གསོལ། །ཨོཾ་པྲཛྙཱ་པཱ་ར་མི་ཏཱ་སརྦ་དེ་བ་ཨཱཏྨ་ནཱཾ་ནི་རྱཱ་ཏ་ཡཱ་མི། གདན་སོགས་དབུལ་ཞིང་གཉིས་མེད་བྱ། །དེ་ནས་  
མཆོད་པ་འདི་སྐད་དོ། །བདེ་གཤེགས་མཉེས་པའི་ཡོན་ཆབ་འདི། །འཁོར་གསུམ་ཡོངས་སུ་དག་སྒོ་ནས། །ཡུམ་ཆེན་སྲས་དང་བཅས་ལ་དབུལ། །དམ་ཆོས་ཀློག་དང་ཁ་ཏོན་དང། །ཡི་གེ་འདྲི་སོགས་བགྱིས་པ་ཡིས། །དགེ་བ་བསྡུ་ཕྱིར་བཞེས་སུ་གསོལ། །དེ་བཞིན་བསྒྲེས་ཏེ་སྒྲ་  
མཆོད་པར། །རྒྱལ་ཡུམ་སྲས་དང་བཅས་ལ་མཆོད། །བདག་གི་སྒོ་གསུམ་དང་བ་ཡིས། །ཡུམ་ཆེན་འཁོར་དང་བཅས་པ་ལ། །བདག་དང་ཁམས་གསུམ་སེམས་ཅན་རྣམས། །ངག་ཡིད་དང་བས་ཕྱག་འཚལ་ལོ། །པྲ་ཛྙཱ་པཱ་ར་མི་ཏཱ་དེ་བ་སརྦ་ཨཱཏྨ་ནཱཾ་ནིརྱཱ་ཏ་ཡཱ་མི། ཕྱག་བྱས་བསྟོད་པ་འདི་  
ལྟ་སྟེ། །རང་བཞིན་མཉམ་ཉིད་གཉིས་མེད་ཀྱང། །འགྲོ་བའི་དོན་ཕྱིར་ཡུམ་གྱི་སྐུ། །རིགས་ཀྱི་ཡུམ་གྱིས་ཡོངས་བསྐོར་བ། །དུས་གསུམ་རྒྱལ་ཡུམ་ཕྱག་འཚལ་བསྟོད། །རྡོ་རྗེ་སེམས་མ་རིན་ཆེན་མ། །ཆོས་དང་ལས་ཀྱི་སེམས་མ་སྟེ། །རིགས་ཀྱི་ཡུམ་བཞི་ཕྱག་འཚལ་བསྟོད། །མཱ་མ་  
ཀཱི་དང་གོས་དཀར་མོ། །སངས་རྒྱས་སྤྱན་དང་སྒྲོལ་མ་སྟེ། །མཛེས་པའི་ཡུམ་བཞི་ཕྱག་འཚལ་བསྟོད། །ཤར་ཕྱོགས་རིན་ཆེན་ཡོད་པ་ཡི། །དག་པ་ཡི་ནི་ཞིང་ཁམས་ན། །བདེ་གཤེགས་རིན་ཆེན་འབྱུང་གནས་ནི། །སྐུ་ཆེན་མཚན་བཟང་ཡོན་ཏན་རྫོགས། །དམ་ཆོས་རྨད་དུ་བྱུང་བ་ཡི། །གསུང་  
ཆེན་ཕ་རོལ་ཕྱིན་དྲུག་གིས། །ཞིང་མཆོག་གཙང་མར་ཡོངས་སྒྲོགས་ཤིང། །ཐུགས་ཆེན་མཉམ་ཉིད་རྟག་གནས་ཤིང། །མཛེས་པའི་བདེ་གཤེགས་ཕྱག་འཚལ་བསྟོད། །ལྷོ་ཕྱོགས་མྱ་ངན་མེད་པ་ཡི། །དག་བ་ཡི་ནི་ཞིང་ཁམས་ན། །བདེ་གཤེགས་མྱ་ངན་མེད་པ་ནི། །སྐུ་ཆེན་མཚན་  
  
།དམ་ཆོས་རྨད་དུ་བྱུང་བ་ཡི། །གསུང་ཆེན་ཕ་རོལ་ཕྱིན་དྲུག་གིས། །ཞིང་མཆོག་གཙང་མར་ཡོངས་སྒྲོགས་ཤིང། །ཐུགས་ཆེན་མཉམ་ཉིད་རྟག་གནས་ཤིང། །མཛེས་པའི་བདེ་གཤེགས་ཕྱག་འཚལ་བསྟོད། །ནུབ་ཕྱོགས་ཉེ་བར་ཞི་བ་ཡི། །དག་པ་ཡི་ནི་ཞིང་ཁམས་ན། །  
བདེ་གཤེགས་རིན་ཆེན་འོད་འཕྲོ་ནི། །སྐུ་ཆེན་མཚན་བཟད་ཡོན་ཏན་རྫོགས། །དམ་ཆོས་རྨད་དུ་བྱུང་བ་ཡི། །གསུང་ཆེན་ཕ་རོལ་ཕྱིན་དྲུག་གིས། །ཞིང་མཆོག་གཙང་མར་ཡོངས་སྒྲོགས་ཤིང། །ཐུགས་ཆེན་མཉམ་ཉིད་རྟག་གནས་ཤིང། །མཛེས་པའི་བདེ་གཤེགས་ཕྱག་འཚལ་བསྟོད། །བྱང་ཕྱོགས་  
རྒྱལ་བ་ཅན་གྱི་ནི། །དག་པ་ཡི་ནི་ཞིང་ཁམས་ན། །བདེ་གཤེགས་རྒྱལ་བའི་དབང་པོ་ནི། །སྐུ་ཆེན་མཚན་བཟང་ཡོན་ཏན་རྫོགས། །དམ་ཆོས་རྨད་དུ་བྱུང་བ་ཡི། །གསུང་ཆེན་ཕ་རོལ་ཕྱིན་དྲུག་གིས། །ཞིང་མཆོག་གཙང་མར་ཡོངས་སྒྲོགས་ཤིང། །ཐུགས་ཆེན་མཉམ་ཉིད་རྟག་གནས་ཤིང། །  
མཛེས་པའི་བདེ་གཤེགས་ཕྱག་འཚལ་བསྟོད། །བྱང་ཤར་ཏིང་འཛིན་བརྒྱན་པ་ཡི། །དག་པ་ཡི་ནི་ཞིང་ཁམས་ན། །བདེ་གཤེགས་ཏིང་འཛིན་གླང་པོ་ནི། །སྐུ་ཆེན་མཚན་བཟང་ཡོན་ཏན་རྫོགས། །དམ་ཆོས་རྨད་དུ་བྱུང་བ་ཡི། །གསུང་ཆེན་ཕ་རོལ་ཕྱིན་དྲུག་གིས། །ཞིང་མཆོག་གཙང་མར་  
ཡོངས་སྒྲོགས་ཤིང། །ཐུགས་ཆེན་མཉམ་ཉིད་རྟག་གནས་ཤིང། །མཛེས་པའི་བདེ་གཤེགས་ཕྱག་འཚལ་བསྟོད། །ཤར་ལྷོ་སྙིང་པོ་བྱང་ཆུབ་བརྒྱན། །ཤིན་ཏུ་ཡིད་འོང་ཞིང་ཁམས་ན། །བདེ་གཤེགས་པདྨོའི་དཔལ་ལ་ནི། །སྐུ་ཆེན་མཚན་བཟང་ཡོན་ཏན་རྫོགས། །དམ་ཆོས་རྨད་དུ་བྱུང་བ་  
ཡི༑ །གསུང་ཆེན་ཕ་རོལ་ཕྱིན་དྲུག་གིས། །ཞིང་མཆོག་གཙང་མར་ཡོངས་སྒྲོགས་ཤིང། །ཐུགས་ཆེན་མཉམ་ཉིད་རྟག་གནས་ཤིང། །མཛེས་པའི་བདེ་གཤེགས་ཕྱག་འཚལ་བསྟོད། །ལྷོ་ནུབ་རྡུལ་དང་བྲལ་པ་ཡི། །དག་པ་ཡིན་ཞིང་ཁམས་ན། །བདེ་བར་གཤེགས་པ་ཉི་མ་ཡི། །དཀྱིལ་  
འཁོར་སྣང་བ་དམ་པའི་དཔལ། །སྐུ་ཆེན་མཚན་བཟང་ཡོན་ཏན་རྫོགས། །དམ་ཆོས་རྨད་དུ་བྱུང་བ་ཡི། །གསུང་ཆེན་ཕ་རོལ་ཕྱིན་དྲུག་གིས། །ཞིང་མཆོག་གཙང་མར་ཡོངས་སྒྲོགས་ཤིང། །ཐུགས་ཆེན་མཉམ་ཉིད་རྟག་གནས་ཤིང། །མཛེས་པའི་བདེ་གཤེགས་ཕྱག་འཚལ་བསྟོད། །ནུབ་  
  
༄༅། །བྱང་དབང་དུ་གྱུར་པ་ཡི། །དག་པ་ཡི་ནི་ཞིང་ཁམས་ན། །བདེ་གཤེགས་གདུགས་ཀྱི་དམ་པ་ནི། །སྐུ་ཆེན་མཚན་བཟང་ཡོན་ཏན་རྫོགས། །དམ་ཆོས་རྨད་དུ་བྱུང་བ་ཡི། །གསུང་ཆེན་ཕ་རོལ་ཕྱིན་དྲུག་གིས། །ཞིང་མཆོག་གཙང་མར་ཡོངས་སྒྲོགས་ཤིང། །ཐུགས་ཆེན་མཉམ་  
ཉིད་རྟག་གནས་ཤིང། །མཛེས་པའི་བདེ་གཤེགས་ཕྱག་འཚལ་བསྟོད། །སྟེང་ཕྱོགས་མདངས་དགའི་ཞིང་ཁམས་ན། །བདེ་གཤེགས་དགའ་བའི་དཔལ་ལ་ནི། །སྐུ་ཆེན་མཚན་བཟང་ཡོན་ཏན་རྫོགས། །དམ་ཆོས་རྨད་དུ་བྱུང་བ་ཡི། །གསུང་ཆེན་ཕ་རོལ་ཕྱིན་དྲུག་གིས། །ཞིང་མཆོག་  
གཙང་མར་ཡོངས་སྒྲོགས་ཤིང། །ཐུགས་ཆེན་མཉམ་ཉིད་རྟག་གནས་ཤིང། །མཛེས་པའི་བདེ་གཤེགས་ཕྱག་འཚལ་བསྟོད། །འོག་ཕྱོགས་པདྨོའི་ཞིང་ཁམས་ན། །བདེ་གཤེགས་པདྨོའི་དཔལ་ལ་ནི། །སྐུ་ཆེན་མཚན་བཟང་ཡོན་ཏན་རྫོགས། །དམ་ཆོས་རྨད་དུ་བྱུང་བ་ཡི། །གསུང་ཆེན་  
ཕ་རོལ་ཕྱིན་དྲུག་གིས། །ཞིང་མཆོག་གཙང་མར་ཡོངས་སྒྲོགས་ཤིང། །ཐུགས་ཆེན་མཉམ་ཉིད་རྟག་གནས་ཤིང། །མཛེས་པའི་བདེ་གཤེགས་ཕྱག་འཚལ་བསྟོད། །མི་མཇེད་འཇིག་རྟེན་ཁམས་འདི་ན། །བདེ་གཤེགས་ཤཱཀྱ་སེང་གེ་ནི། །སྐུ་ཆེན་མཚན་བཟང་ཡོན་ཏན་རྫོགས། །དམ་ཆོས་  
རྨད་དུ་བྱུང་བ་ཡི། །གསུང་ཆེན་ཕ་རོལ་ཕྱིན་དྲུག་གིས། །ཞིང་མཆོག་གཙང་མར་ཡོངས་སྒྲོགས་ཤིང། །ཐུགས་ཆེན་མཉམ་ཉིད་རྟག་གནས་ཤིང། །མཛེས་པའི་བདེ་གཤེགས་ཕྱག་འཚལ་བསྟོད། །ཡོངས་སུ་དག་པའི་ཞིང་ཁམས་ན། །བདེ་གཤེགས་མར་མེ་མཛད་པ་ནི། །སྐུ་ཆེན་མཚན་  
བཟང་ཡོན་ཏན་རྫོགས། །དམ་ཆོས་རྨད་དུ་བྱུང་བ་ཡི། །གསུང་ཆེན་ཕ་རོལ་ཕྱིན་དྲུག་གིས། །ཞིང་མཆོག་གཙང་མར་ཡོངས་སྒྲོགས་ཤིང། །ཐུགས་ཆེན་མཉམ་ཉིད་རྟག་གནས་ཤིང། །མཛེས་པའི་བདེ་གཤེགས་ཕྱག་འཚལ་བསྟོད། །སེམས་དཔའ་འོད་ཟེར་ཀུན་འབྱུང་དང། །རིན་ཆེན་འོད་འཕྲོ་རིན་  
དབང་ཕྱུག་རྡོ་རྗེ་མི་གཡོ་སེམས་དཔའ་བཞི། །ཕ་རོལ་ཕྱིན་ལ་རབ་དད་དེ། །མི་མཇེད་འཇིག་རྟེན་ཁམས་འདི་རུ། །བྱ་རྒོད་སྤུངས་པའི་རི་བོ་ལ། །སྤྲུལ་སྐུ་ཤཱཀྱ་སེང་གེ་ཡིས། །དྲི་མེད་ཕ་རོལ་ཕྱིན་པ་ལ། །ཆོས་སྒྲ་ཆེན་པོ་སྒྲོགས་པའི་ཚེ། །ཆོས་འབྱུང་རྟག་ཆེན་བསྟན་པའི་དྲུས། །སེམས་  
  
།རང་གིས་གཙོ་ལ་རྟག་ཞུས་ཏེ། །གཙོ་བོས་ཚུལ་བཞིན་ལུང་བསྟན་དུས། །མཛེས་པ་གསེར་གྱི་པད་འདབ་སྟོང། །ཤཱཀྱ་སེང་གེ་མཆོད་པ་དང། །ཕ་རོལ་ཕྱིན་ཆོས་མཉན་པའི་ཆེད། །མི་མཇེད་འཇིག་རྟེན་འདིར་བྱོན་པའི། །བློ་ཆེན་ཁྱོད་ལ་ཕྱག་འཚལ་བསྟོད། །སེམས་  
དཔའ་མྱ་ངན་མེད་པ་དང། །ཆོས་ཀྱི་རྒྱལ་མཚན་བཀོད་པ་རྒྱལ། །དབང་ཕྱུག་རྒྱལ་ཏེ་སེམས་དཔའ་བཞི། །ཕ་རོལ་ཕྱིན་ལ་རབ་དད་དེ། །མི་མཇེད་འཇིག་རྟེན་ཁམས་འདི་རུ། །བྱ་རྒོད་སྤུངས་པའི་རི་བོ་ལ། །སྤྲུལ་སྐུ་ཤཱཀྱ་སེང་གེ་ཡིས། །དྲི་མེད་ཕ་རོལ་ཕྱིན་པ་ལ། །ཆོས་སྒྲ་ཆེན་པོ་སྒྲོགས་པའི་ཚེ། །  
ཆོས་འབྱུང་རྟག་ཆེན་བསྟན་པའི་དུས། །སེམས་དཔའ་ཆེན་པོ་ཁྱེད་རྣམས་ཀྱང། །རང་གིས་གཙོ་ལ་རྟག་ཞུས་ཏེ། །གཙོ་བོས་ཚུལ་བཞིན་ལུང་བསྟན་དུས། །མཛེས་པ་གསེར་གྱི་པད་འདབ་སྟོང། །ཤཱཀྱ་སེང་གེ་མཆོད་པ་དང། །ཕ་རོལ་ཕྱིན་ཆོས་མཉེན་པའི་ཆེད། །མི་མཇེད་འཇིག་རྟེན་འདིར་བྱོན་པའི། །  
བློ་ཆེན་ཁྱོད་ལ་ཕྱག་འཚལ་བསྟོང་[*BSTOD] །སྤྱོད་པའི་བློ་གྲོས་སྣང་མཆོག་དང། །ཕྱག་རྒྱ་རྒྱལ་དང་སྤོབས་པ་བརྩེགས། །བློ་དང་ལྡན་པའི་སེམས་དཔའ་བཞི། །ཕ་རོལ་ཕྱིན་ལ་རབ་དད་སྡེ། །མི་མཇེད་འཇིག་རྟེན་ཁམས་འདི་རུ། །བྱ་རྒོད་སྤུངས་པའི་རི་བོ་ལ། །སྤྲུལ་སྐུ་ཤཱཀྱ་སེང་གེ་ཡིས། །དྲི་མེད་  
ཕ་རོལ་ཕྱིན་པ་ལ། །ཆོས་སྒྲ་ཆེན་པོ་སྒྲོགས་པའི་ཚེ། །ཆོས་འབྱུང་རྟག་ཆེན་བསྟན་པའི་དུས། །སེམས་དཔའ་ཆེན་པོ་ཁྱེད་རྣམས་ཀྱང། །རང་གིས་གཙོ་ལ་རྟག་ཞུས་ཏེ། །གཙོ་བོས་ཚུལ་བཞིན་ལུང་བསྟན་དུས། །མཛེས་པ་གསེར་གྱི་པད་འདབ་སྟོང། །ཤཱཀྱ་སེང་གེ་མཆོད་པ་དང། །ཕ་  
རོལ་ཕྱིན་ཆོས་མཉན་པའི་ཆེད། །མི་མཇེད་འཇིག་རྟེན་འདིར་བྱོན་པའི། །བློ་ཆེན་ཁྱོད་ལ་ཕྱག་འཚལ་བསྟོད། །རྒྱལ་བ་བྱིན་དང་གྲུབ་པའི་ལྷ། །དགའ་སྟོན་དང་ནི་མི་གཡོབ། །བློ་དང་ལྡན་པའི་སེམས་དཔའ་བཞི། །ཕ་རོལ་ཕྱིན་ལ་རབ་དང་དེ། །མི་མཇེད་འཇིག་རྟེན་ཁམས་འདི་རུ། །བྱ་རྒོད་སྤུངས་  
པའི་རི་བོ་ལ། །སྤྲུལ་སྐུ་ཤཱཀྱ་སེང་གེ་ཡིས། །དྲི་མེད་ཕ་རོལ་ཕྱིན་པ་ལ། །ཆོས་སྒྲ་ཆེན་པོ་སྒྲོགས་པའི་ཚེ། །ཆོས་འབྱུང་རྟག་ཆེན་བསྟན་པའི་དུས། །སེམས་དཔའ་ཆེན་པོ་ཁྱེད་རྣམས་ཀྱང། །རང་གིས་གཙོ་ལ་རྟག་ཞུས་ཏེ། །གཙོ་བོས་ཚུལ་བཞིན་ལུང་བསྟན་དུས། །མཛེས་པ་གསེར་གྱི་  
  
༄༅། །པད་འདབ་སྟོང། །ཤཱཀྱ་སེང་གེ་མཆོད་པ་དང། །ཕ་རོལ་ཕྱིན་ཆོས་མཉན་པའི་ཆེད། །མི་མཇེད་འཇིག་རྟེན་འདིར་བྱོན་བའི། །བློ་ཆེན་ཁྱོད་ལ་ཕྱག་འཚལ་བསྟོད། །ཉི་མ་རབ་སྣང་རྡོ་རྗེ་ཅན། །གཞོན་ནུ་རྒྱན་དང་སེང་གེ་སྒྲ། །བློ་དང་ལྡན་བའི་སེམས་དཔའ་བཞི། །ཕ་རོལ་ཕྱིན་ལ་  
རབ་དད་དེ། །མི་མཇེད་འཇིག་རྟེན་ཁམས་འདི་རུ། །བྱ་རྒོད་སྤུངས་བའི་རི་བོ་ལ། །སྤྲུལ་སྐུ་ཤཱཀྱ་སེང་གེ་ཡིས། །དྲི་མེད་ཕ་རོལ་ཕྱིན་པ་ལ། །ཆོས་སྒྲ་ཆེན་པོ་སྒྲོགས་པའི་ཚེ། །ཆོས་འབྱུང་རྟག་ཆེན་བསྟན་པའི་དུས། །སེམས་དཔའ་ཆེན་པོ་ཁྱེད་རྣམས་ཀྱང། །རང་གིས་གཙོ་ལ་རྟག་ཞུས་ཏེ། །  
གཙོ་བོས་ཚུལ་བཞིན་ལུང་བསྟན་དུས། །མཛེས་པ་གསེར་གྱི་པད་འདབ་སྟོང། །ཤཱཀྱ་སེང་གེ་མཆོད་པ་དང། །ཕ་རོལ་ཕྱིན་ཆོས་མཉན་པའི་ཆེད། །མི་མཇེད་འཇིག་རྟེན་འདིར་བྱོན་པའི། །བློ་ཆེན་ཁྱོད་ལ་ཕྱག་འཚལ་བསྟོད། །རིན་ཆེན་མཆོག་དང་པདྨོ་རྒྱལ། །པདྨོ་དམ་པ་ཐོགས་མེད་རྒྱལ། །བློ་  
དང་ལྡན་པའི་སེམས་དཔའ་བཞི། །ཕ་རོལ་ཕྱིན་ལ་རབ་དད་དེ། །མི་མཇེད་འཇིག་རྟེན་ཁམས་འདི་རུ། །བྱ་རྒོད་སྤུངས་པའི་རི་བོ་ལ། །སྤྲུལ་སྐུ་ཤཱཀྱ་སེང་གེ་ཡིས། །དྲི་མེད་ཕ་རོལ་ཕྱིན་བ་ལ། །ཆོས་སྒྲ་ཆེན་པོ་སྒྲོགས་པའི་ཚེ། །ཆོས་འབྱུང་རྟག་ཆེན་བསྟན་པའི་དུས། །སེམས་དཔའ་ཆེན་པོ་ཁྱེད་རྣམས་  
ཀྱང༑ །རང་གིས་གཙོ་ལ་རྟག་ཞུས་ཏེ། །གཙོ་བོས་ཚུལ་བཞིན་ལུང་བསྟན་དུས། །མཛེས་པ་གསེར་གྱི་པད་འདབ་སྟོང། །ཤཱཀྱ་སེང་གེ་མཆོད་པ་དང། །ཕ་རོལ་ཕྱིན་ཆོས་མཉན་པའི་ཆེད། །མི་མཇེད་འཇིག་རྟེན་འདིར་བྱོན་པའི། །བློ་ཆེན་ཁྱོད་ལ་ཕྱག་འཚལ་བསྟོད། །དགའ་བཞིན་དང་ནི་བཟང་  
སྐྱོང་དང། །དཀོན་མཆོག་འབྱུང་གནས་ཟླ་འོད་གཞོན། །བློ་དང་ལྡན་པའི་སེམས་དཔའ་བཞི། །ཕ་རོལ་ཕྱིན་ལ་རབ་དད་དེ། །མི་མཇེད་འཇིག་རྟེན་ཁམས་འདི་རུ། །བྱ་རྒོད་སྤུངས་པའི་རི་བོ་ལ། །སྤྲུལ་སྐུ་ཤཱཀྱ་སེང་གེ་ཡིས། །དྲི་མེད་ཕ་རོལ་ཕྱིན་པ་ལ། །ཆོས་སྒྲ་ཆེན་པོ་སྒྲོགས་པའི་ཚེ། །ཆོས་འབྱུང་  
རྟག་ཆེན་བསྟན་པའི་དུས། །སེམས་དཔའ་ཆེན་པོ་ཁྱེད་རྣམས་ཀྱང། །རང་གིས་གཙོ་ལ་རྟག་ཞུས་ཏེ། །གཙོ་བོས་ཚུལ་བཞིན་ལུང་བསྟན་དུས། །མཛེས་པ་གསེར་གྱི་པད་འདབ་སྟོང། །ཤཱཀྱ་སེང་གེ་མཆོད་པ་དང། །ཕ་རོལ་ཕྱིན་ཆོས་མཉན་པའི་ཆེད། །མི་མཇེད་འཇིག་རྟེན་འདིར་བྱོན་པའི། །བློ་ཆེན་ཁྱོད་ལ་  
  
།པདྨོ་དམ་པ་མེ་ཏོག་དང། །མྱ་ངན་ཀུན་དུ་འཇོམས་པ་དང། །བློ་གྲོས་མི་ཟད་སེམས་དཔའ་བཞི། །ཕ་རོལ་ཕྱིན་ལ་རབ་དད་དེ། །མི་མཇེད་འཇིག་རྟེན་ཁམས་འདི་རུ། །བྱ་རྒོད་སྤུངས་པའི་རི་བོ་ལ། །སྤྲུལ་སྐུ་ཤཱཀྱ་སེང་གེ་ཡིས། །དྲི་མེད་ཕ་རོལ་ཕྱིན་པ་ལ། །ཆོས་སྒྲ་ཆེན་པོ་སྒྲོགས་  
པའི་ཚེ། །ཆོས་འབྱུང་རྟག་ཆེན་བསྟན་པའི་དུས། །སེམས་དཔའ་ཆེན་པོ་ཁྱེད་རྣམས་ཀྱང། །རང་གིས་གཙོལ་[*GTZO LA?]རྟག་ཞུས་ཏེ། །གཙོ་བོས་ཚུལ་བཞིན་ལུང་བསྟན་དུས། །མཛེས་པ་གསེར་གྱི་པད་འདབ་སྟོང། །ཤཱཀྱ་སེང་གེ་མཆོད་པ་དང། །ཕ་རོལ་ཕྱིན་ཆོས་མཉན་པའི་ཆེད། །མི་མཇེད་འཇིག་རྟེན་འདིར་  
བྱོན་པའི། །བློ་ཆེན་ཁྱོད་ལ་ཕྱག་འཚལ་བསྟོད། །བྱམས་པ་ས་སྙིང་ནམ་མཁའ་སྙིང། །སྤྱན་རས་གཟིགས་ཏེ་སེམས་དཔའ་བཞི། །འགྲོ་དོན་བརྩོན་ལ་ཕྱག་འཚལ་བསྟོད། །མཽད་གལ་དང་ཤཱ་རིའི་བུ། །ཀུན་དགའ་བོ་དང་འོད་སྲུངས་ཏེ། །མཆོག་བཞི་ཉན་ཐོས་ཕྱག་འཚལ་བསྟོད། །ཉི་འོད་དང་ནི་ཟླ་  
འོད་དང། །བྱམས་པ་མཻ་ཏྲི་སྐྱེས་བུ་དམ། །ཐབས་མཁས་འགྲོ་དོན་བརྩོན་ལ་བསྟོད། །ཉམས་བདེས་བདེ་གཤེགས་མཉེས་མཛད་པ། །ནང་གི་ལྷ་མོ་བཞི་ལ་བསྟོད། །མཆོད་པ་ཡི་ནི་ལས་ཀྱིས་ནི། །བདེ་བར་གཤེགས་པ་མཉེས་མཛད་པ། །ཕྱི་ཡི་ལྷ་མོ་བཞི་ལ་བསྟོད། །བདེ་གཤེགས་སྒོ་སྲུང་  
རབ་ཏུ་གྲགས། །སྒོ་སྲུང་བཞི་ལ་ཕྱག་འཚལ་བསྟོད། །བཞི་གསུམ་བཅུ་གཉིས་ཆོས་རྟོགས་པ། །ཚོགས་ལམ་གནས་ལ་ཕྱག་འཚལ་བསྟོད། །དབང་པོ་སྟོབས་ཀྱི་རབ་ཕྱེ་བ། །ངེས་འབྱེད་རྟོགས་ལ་ཕྱག་འཚལ་བསྟོད། །ས་རབ་དགའ་བ་རྟོགས་འགྱུར་བ། །མཐོང་ལམ་གནས་ལ་ཕྱག་འཚལ་བསྟོད། །  
ས་བརྒྱད་རིན་གྱིས་རྟོགས་གྱུར་པ། །བསྒོམ་ལམ་རྟོགས་ལ་ཕྱག་འཚལ་བསྟོད། །རྡོ་རྗེ་ལྟ་བུ་ལ་གནས་ནས། །ཆོས་ཀྱི་སྐུ་ཡང་རབ་ཏུ་གསལ། །ས་བཅུ་གནས་ལ་ཕྱག་འཚལ་བསྟོད། །སེམས་བསྐྱེད་ལ་སོགས་རབ་ལྡན་པ། །རྒྱུ་དང་འབྲས་བུས་རབ་ཕྱེ་བ། །ཐམས་ཅད་མཁྱེན་གཞུང་དེ་ལ་བསྟོད། །  
གང་ཟག་གསུམ་གྱི་ལམ་ཡང་བཤད། །ལམ་ཤེས་གཞུང་ལ་ཕྱག་འཚལ་བསྟོད། །ཤེས་རབ་སྙིང་རྗེ་ལྡན་པ་སོགས། །སྤང་དང་བླང་བའི་གཞི་རྣམ་ཤེས། །ཐམས་ཅད་མཁྱེན་གཞུང་དེ་ལ་བསྟོད། །རྣམ་པ་ཐམས་ཅད་ཡོངས་བསྡུས་པ། །རྣམ་ཀུན་མངོན་རྫོགས་གཞུང་ལ་བསྟོད། །འཕེལ་བ་  
  
༄༅། །ལ་སོགས་རབ་ལྡན་པ། །རྩེ་མོའི་གཞུང་ལ་ཕྱག་འཚལ་བསྟོད། །འོག་མ་ཀུན་གྱི་མཐར་ཕྱིན་པ། །མཐར་གྱི་གཞུང་ལ་ཕྱག་འཚལ་བསྟོད། །སྐད་ཅིག་བཞི་དང་རབ་ལྡན་པ། །སངས་རྒྱས་ས་ཡང་རབ་ཏུ་གསལ། །བྱང་ཆུབ་གཞུང་ལ་ཕྱག་འཚལ་བསྟོད། །བདེ་གཤེགས་སྐུ་རྣམས་ཀུན་  
དང་ལྡན། །སེམས་ཅན་དོན་ཕྱིར་ཕྲིན་ལས་གཞུང། །ཆོས་སྐུའི་གཞུང་ལ་ཕྱག་འཚལ་བསྟོད། །འགའ་ཞིག་དོན་དུ་རྒྱས་པ་དང། །འགའ་ཞིག་དོན་དུ་འབྲིང་དང་ནི། །རྒྱས་འབྲིང་གཞུང་ལ་ཕྱག་འཚལ་བསྟོད། །དེ་རྣམས་དོན་བསྡུས་ལ་ཡང་བསྟོད། །གཞུང་རྣམས་རྒྱས་པར་མ་གྱུར་ཀྱང། །དོན་ནི་མི་ཞན་  
སྟོན་གྱུར་པ། །དོན་མི་ཞན་ལ་ཕྱག་འཚལ་བསྟོད། །དེ་རྣམས་གསལ་བར་རབ་འབྱེད་པ། །མཁས་པ་ཡིས་ནི་མཛད་པ་གང། །བསྟན་བཅོས་གཞུང་ལ་ཕྱག་འཚལ་བསྟོད། །འཇིག་རྟེན་ཁམས་ནི་ཐམས་ཅད་ལ། །ཡུམ་སྲས་འཁོར་དང་བཅས་པ་ཡི། །གཟུགས་བརྙན་ཅི་སྙེད་ཡོད་པ་ལ། །ཐལ་མོ་  
སྦྱར་ཏེ་ཕྱག་འཚལ་བསྟོད། །སྨོན་ལམ་བྱ་བ་འདི་སྐད་དོ། །དུས་གསུམ་རྒྱལ་བ་ཀུན་གྱི་ཡུམ། །བཀླགས་པ་དང་ནི་ཁ་ཏོན་བགྱིས། །བགྱིད་དུ་རྩལ་དང་རྗེས་ཡི་རང། །དགེ་བ་འདི་ཡི་སྟོབས་ཀྱིས་ནི། །བདག་ཅག་འཁོར་དང་བཅས་པ་རྣམས། །ཞིང་མཆོག་གཙང་མར་སྐྱེ་བར་ཤོག་དུས་གསུམ་རྒྱལ་  
བའི་ཡུམ་དག་ལ། །མཆོད་བསྟོད་བཀུར་སྟི་བགྱིས་པ་དང། །བགྱིད་དུ་སྩལ་དང་རྗེས་ཡི་རང། །དགེ་བ་དེ་ཡི་སྟོབས་ཀྱིས་ནི། །བདག་ཅག་འཁོར་དང་བཅས་པ་རྣམས། །ཕྱོགས་བཅུའི་སངས་རྒྱས་ཞིང་དུ་ནི། །བདག་དང་ཡོན་བདག་སྐྱེ་བར་ཤོག་ཞིང་དེ་ཉིད་དུ་སྐྱེས་ནས་ཀྱང། །བདེ་གཤེགས་བཅུ་  
ལ་མཆོད་པར་ཤོག་ཕ་རོལ་ཕྱིན་དྲུག་སྤྱོད་པར་ཤོག་ལམ་ལྔ་རིམ་གྱིས་བགྲོད་པར་ཤོག་ལམ་ལྔ་རིམ་གྱིས་བགྲོད་ནས་ཀྱང། །མངོན་པར་རྫོགས་པར་སངས་རྒྱས་ཤོག་མངོན་པར་རྫོགས་པར་སངས་རྒྱས་ནས། །རྟོག་པ་དག་ནི་མི་མངའ་ཡང། །འགྲོ་བའི་དོན་ཕྱིར་སྤྲུལ་པའི་སྐུ། །རྒྱུན་མི་འཆད་  
བར་སྟོན་པར་ཤོག་དུས་གསུམ་རྒྱལ་བའི་ཡུམ་ཀུན་ལ། །བདག་གིས་དགེ་བ་ཅི་བསགས་དང། །དགེ་བ་དེ་ཡི་སྟོབས་ཀྱིས་ནི། །ཁམས་གསུམ་སེམས་ཅན་ཐམས་ཅད་ཀུན། །ཐར་པའི་ལམ་ལ་འཛེག་པར་ཤོག་བདག་གི་དགེ་བ་འདི་དག་ལ། །བདུད་ཀྱིས་བར་དུ་མི་གཅོད་པར། །དགེ་བའི་འབྲས་བུ་  
  
ཇི་ལྟར་སྔོན་གྱི་འཕགས་པ་རྟག་ཏུ་དུས། །ལུས་ཀྱི་ཚ་གྲངས་སྡུག་བསྔལ་མི་ལྟ་བར། །ཤེས་རབ་ཕ་རོལ་ཕྱིན་དོན་དུ། །སྡུག་བསྔལ་སྣ་ཚོགས་ཚོལ་བ་ལྟར། །བདག་དང་ཁམས་གསུམ་སེམས་ཅན་ཀྱང། །འཕགས་པ་རྟག་ཏུ་དུ་བཞིན་དུ། །ཤེས་རབ་ཕ་རོལ་ཕྱིན་དོན་དུ། །སྡུག་བསྔལ་ཅི་  
སྤྱོད་དེར་སྤྱོད་ཤོག་ཇི་ལྟར་སྔོན་གྱི་འཕགས་པ་རྟག་ཏུ་དུས། །ཤེས་རབ་ཕ་རོལ་ཕྱིན་དོན་དུ། །ཤ་ཁྲག་རུས་རྣམས་ཐོགས་མེད་དུ། །སྡུག་བསྔལ་མི་ལྟ་གཏོང་བ་ལྟར། །བདག་དང་ཁམས་གསུམ་སེམས་ཅན་ཀྱང། །འཕགས་བ་རྟག་ཏུ་དུ་བཞིན་དུ། །ཤེས་རབ་ཕ་རོལ་ཕྱིན་དོན་དུ། །ཤ་ཁྲག་རུས་རྣམས་  
གཏོང་བར་ཤོག་སྔོན་གྱི་འཕགས་པ་ཆོས་འཕགས་ཀྱིས། །གྲོང་ཁྱེར་ཆེན་པོ་སྤོས་ལྡན་དུ། །ཤེས་རབ་ཕ་རོལ་ཕྱིན་པ་ལ། །ཕྱིན་ཅི་མ་ལོག་སྤྱོད་པ་ལྟར། །བདག་དང་ཁམས་གསུམ་སེམས་ཅན་རྣམས། །སྤོས་ལྡན་ལྟ་བུའི་གྲོང་ཁྱེར་དུ། །ཤེས་རབ་ཕ་རོལ་ཕྱིན་པ་ལ། །ཕྱིན་ཅི་མ་ལོག་སྤྱོད་བར་ཤོག་  
སྔོན་གྱི་ཚེ་ཡི་ཚོང་དུས་ནི། །མར་མེ་ཅན་གྱི་དབུས་སུ་ནི། །སྔོན་འདས་བདེ་གཤེགས་མར་མེ་མཛད། །སྤྲུལ་སྐུ་ཤཱཀྱ་སེང་གེ་ལ། །མངོན་པར་འཚང་རྒྱ་ལུང་བསྟན་དང། །སྲིང་མོ་གངྒའི་ལྷ་མོ་དང། །སེམས་བསྐྱེད་ལུང་བསྟན་ཐོབ་པ་ལྟར། །བདག་དང་ཁམས་གསུམ་སེམས་ཅན་ལ། །དུས་གསུམ་སངས་  
རྒྱས་ཐམས་ཅད་ཀྱི། །བྱང་ཆུབ་ཏུ་ནི་སེམས་བསྐྱེད་ཅིང། །མངོན་པར་འཚང་རྒྱ་ལུང་བསྟན་ཤོག་མངོན་དགའ་ཕྱོགས་བཅུའི་ཞིང་ཁམས་སུ། །མགོན་པོ་བདེ་གཤེགས་བཅུ་རྣམས་ཀྱིས། །ཤེས་རབ་ཕ་རོལ་ཕྱིན་པ་ལ། །ཕྱིན་ཅི་མ་ལོག་སྤྱོད་པ་ལྟར། །བདག་དང་ཁམས་གསུམ་སེམས་ཅན་རྣམས། །  
མངོན་དགའ་ཕྱོགས་བཅུའི་ཞིང་ཁམས་སུ། །ཤེས་རབ་ཕ་རོལ་ཕྱིན་པ་ལ། །ཕྱིན་ཅི་མ་ལོག་སྤྱོད་པར་ཤོག་སྔོན་ཚེ་ཤཱཀྱ་སེང་གེ་ཡིས། །ཀུན་དགའ་བོ་ནི་ཐོས་ལྡན་པ། །ཤེས་རབ་ཕ་རོལ་ཕྱིན་པ་ནི། །ནན་གྱིས་ཡང་ནས་ཡང་དུ་ནི། །སྒྲོ་སྐུར་བྲ་ལང་གཏད་པ་བཞིན། །བདག་དང་ཁམས་གསུམ་སེམས་  
ཅན་རྣམས། །དུས་གསུམ་སངས་རྒྱས་ཐམས་ཅད་ཀྱི། །ཀུན་དགའ་བོ་ལ་གཏད་བཞིན་དུ། །ཤེས་རབ་ཕ་རོལ་ཕྱིན་པ་ནི། །ནན་གྱིས་ཡང་དང་ཡང་དུ་ནི། །སྒྲོ་སྐུར་བྲལ་བར་གཏོད་པར་ཤོག་གལ་ཏེ་བདག་དང་སེམས་ཅན་རྣམས། །ཚེ་ཡི་འདུ་བྱེད་བྱེད་པ་ན། །ཡུམ་ཆེན་ཕ་རོལ་ཕྱིན་པ་ལ། །བཀླགས་དང་ཁ་  
  
༄༅། །ཏོན་བྱས་པ་དང། །ཡི་གེ་འདྲི་སོགས་བགྱིས་པ་དང། །མཆོད་དང་བསྙེན་བཀུར་ཅི་བགྱིས་པ། །དགེ་བ་འདི་ཡི་སྟོབས་ཀྱིས་ནི། །གནད་གཅོད་སྡུག་བསྔལ་མེད་པར་ནི། །སངས་རྒྱས་བྱང་ཆུབ་སེམས་དཔའི་ཚོགས། །སྡུན་ནས་བསུ་ཞིང་འདྲེན་པར་ཤོག་བདག་དང་ཁམས་གསུམ་སེམས་ཅན་  
རྣམས༑ །ཚེ་རབས་དག་ནི་གར་སྐྱེས་ཀྱང། །ཐོས་པའི་ཤེས་རབ་ལྡན་གྱུར་ནས། །ཐེ་ཚོམ་ཡུལ་དེ་ཆོད་པར་ཤོག་བསམ་པའི་ཤེས་རབ་ལྡན་གྱུར་ནས། །མ་རྟོགས་པ་རྣམས་རྟོགས་པར་ཤོག་བསྒོམ་པའི་ཤེས་རབ་ལྡན་གྱུར་ནས། །ཆོས་ཉིད་དོན་རྣམས་རྟོགས་གྱུར་ཤོག་དེ་ལྟར་ཤེས་རབ་རྣམ་གསུམ་  
གྱིས༑ །སྤྲོས་པ་རྣམ་གསུམ་མཆོད་པར་ཤོག་ཡུལ་ནི་མཁྱེན་པ་རྣམ་གསུམ་ལ། །དགེ་བའི་ལས་ནི་ཅི་བསགས་པ། །དགེ་བ་དེ་ཡི་སྟོབས་ཀྱིས་ནི། །བདག་དང་ཁམས་གསུམ་སེམས་ཅན་རྣམས། །མཁྱེན་པ་གསུམ་ལ་སྤྱོད་པར་ཤོག་སྤང་བྱའི་གཞི་དེ་སྤངས་ནས་ནི། །བླང་བྱའི་གཞི་ལ་སྤྱོད་པར་ཤོག་  
ལམ་གཉིས་ཚུལ་བཞིན་ཤེས་ནས་ཀྱང། །ངེས་འབྱུང་ལམ་ལ་སྤྱོད་པར་ཤོག་རྒྱུ་ཡི་མཁྱེན་ཉིད་རྒྱུད་ལ་སྦྱར་ནས་ནི། །འབྲས་བུའི་མཁྱེན་ཉིད་ཐོབ་པར་ཤོག་ཡུལ་ནི་མཁྱེན་པ་རྣམ་གསུམ་གྱིས། །མཇུག་ཏུ་བྱ་བའི་ཆོ་གའོ།། །།ད་ནི་བར་གྱི་སྐབས་བཞི་ཡིས། །མཇུག་ཏུ་བྱ་བའི་ཆོ་ག་བསྟན། །དེ་  
ནས་དཀྱིལ་འཁོར་བྲི་བ་ནི། །དབུས་སུ་ལེ་ཚེ་དགུ་ལྡན་བྲི། །དེ་ཕྱིར་པདྨ་འདབ་ལྡན་བྲི། །པདྨ་དེ་ཡི་ཕྱི་ཉིད་དུ། །ལེ་ཚེ་ཁྲ་བོས་བསྐོར་བ་བྲི། །དེ་ཡི་ཕྱི་ཡི་འཁྱམས་སུའོ། །སྒོ་སོགས་ལེགས་པར་བྲི་བར་བྱ། །དེ་ནས་ལྷ་ནི་དགོད་བྱ་བ། །དབུས་སུ་ཡུམ་ལྡན་ཤཱཀྱ་སེང་གེ་བྲི། །ཕྱི་ཡི་ལེ་ཚེ་བརྒྱད་ལ་  
ནི༑ །བཟང་སྐྱོང་དང་ནི་རིན་འབྱུང་གནས། །དཀོན་མཆོག་འབྱུང་གནས་དེ་དང་ནི། །རིན་ཆེན་སྙིང་པོ་རིན་ཆེན་བྱིན། །དེད་དཔོན་དམ་དང་སྐྱེས་བུ་བྱིན། །སྐྱོབ་པ་སྦེད་པ་དེ་དང་ནི། །ཆུ་བདག་ལྷ་དང་དབང་པོ་བྱིན། །བཟང་པོ་སྟོབས་དང་བློ་གྲོས་དམ། །ཐ་མ་བཞི་ནི་གོ་རིམས་བཞིན། །ཤར་ནས་བཟུང་ནས་ཟླ་  
གམ་ལའོ། །དེ་ཕྱིར་པདྨའི་འདབ་མ་ལ། །འཕགས་པ་བློ་གྲོས་འཕེལ་བ་དང། །བློ་གྲོས་མཐའ་ཡས་དོན་ཡོད་མཐོང། །སྒྲིབ་པ་མེད་པ་བློ་གྲོས་དང། །རབ་ཏུ་ཞུགས་བ་དེ་དང་ནི། །རྣམ་གཞན་བརྩོན་འགྲུས་མཐའ་ཡས་དང། །རྟག་ཏུ་བརྩོན་དང་རྟག་ཏུ་སྦྱོར། །མི་གཏོང་བརྩོན་དང་ཉི་མའི་སྙིང། །ཟླ་སྙིང་བློ་གྲོས་  
  
།སྤྱན་རས་གཟིགས་དབང་མཐུ་ཆེན་ཐོབ། །འཇམ་དཔལ་གཞོན་ནུར་གྱུར་པ་དང། །བདུད་ཀྱི་སྟོབས་ནི་རབ་ཏུ་འཇོམས། །རྡོ་རྗེ་དེ་ནི་བློ་གྲོས་དང། །ལག་ན་རིན་ཆེན་ཕྱག་རྒྱ་དང། །རྟག་ཏུ་ལག་བརྐྱང་དེ་དང་ནི། །སྙིང་རྗེ་ཆེར་སེམས་བརྒྱན་ཆེན་པོ། །རྣམ་པར་བཀོད་པའི་རྒྱལ་པོ་དང། །རི་བོའི་ཟོམ་  
དང་བྱམས་པ་སྟེ། །པདྨ་རྣམས་ཀྱི་འདབ་མ་ལའོ། །ལེ་ཚེ་ཁྲ་བོའི་སྟེང་དུ་ནི། །སྐྱེ་དགུའི་བདག་མོ་ཆེན་མོ་སོགས། །ལྔ་བརྒྱ་ཙམ་ཡང་རང་བཞིན་དམིགས། །ཁྱམས་སུ་མཆོད་ལྡན་ཉན་ཐོས་དང། །དེ་སོགས་ལྔ་སྟོང་ཙམ་ཡང་དམིགས། །དགེ་བསྙེན་ཕ་དང་དགེ་བསྙེན་མ། །ཤིན་ཏུ་མང་བར་དམིགས་པར་བྱ།།  
ཀུན་ཀྱང་ཡོན་ཏན་ལྡན་པར་རོ། །དེ་ནས་སྔོན་གྱི་ཏིང་འཛིན་ནི། །ས་བཅུ་པ་ཡི་བར་དུ་བསྒོམ། །དེ་ནས་སྤྱན་དྲང་འདི་སྐད་དོ། །ཡང་དག་དོན་ལྡན་མགོན་པོ་ཡུམ། །མཛེས་པའི་ལེ་ཚེའི་དབུས་སུ་ནི། །དམ་ཆོས་ཀློག་དང་ཁ་ཏོན་དང། །ཡི་གེ་འདྲི་སོགས་བགྱིས་པ་ཡི། །དགེ་བ་བསྡུ་ཕྱིར་སྤྱན་འདྲེན་ན་  
ཐུགས་རྗེའི་དབང་གིས་གཤེགས་སུ་གསོལ། །གདན་དང་འཚམ་པར་བཞུགས་སུ་གསོལ། །ཐེག་ཆེན་ཆོས་ལ་ལོངས་སྤྱོད་པས། །བདེན་པ་མཐོང་ཞིང་ས་ཐོབ་པའི། །འཕགས་པའི་ཚོགས་བཅས་དེ་དག་ཀྱང། །རིན་ཆེན་པདྨའི་གདན་སྟེང་དུ། །བྱ་བ་ལ་སོགས་སྔར་བཞིན་ནོ། །དེ་ནས་ཕྱག་བྱ་མཆོད་  
པ་འབུལ། །དེ་ནས་བསྟོད་པ་འདི་ལྟ་སྟེ། །ཡོན་ཏན་འདུས་པ་སྐུ་གསུང་ཐུགས། །རོ་གཅིག་གྱུར་པ་གཙོ་ཆེན་མཆོག་གཙོ་ཆེན་ཁྱོད་ལ་ཕྱག་འཚལ་བསྟོད། །དང་པོ་བྱང་ཆུབ་མཆོག་སེམས་བསྐྱེད། །མོས་པ་གནས་ཤིང་ལམ་གཉིས་འཛིན། །བདེན་པ་མཐོང་ཞིང་འཕགས་པ་སྟེ། །སེམས་དཔའི་  
ཚོགས་ལ་ཕྱག་འཚལ་བསྟོད། །སངས་རྒྱས་བྱིན་གྱིས་ཐེག་ཆེན་སྤྱོད། །ཉན་ཐོས་ཚོགས་ལ་ཕྱག་འཚལ་བསྟོད། །གཞན་རྣམས་སྔོན་དང་མཐུན་པ་སྟེ། །ལྷག་པར་བྱ་བ་འདི་སྐད་དོ། །བདག་དང་ཁམས་གསུམ་སེམས་ཅན་རྣམས། །སྦྱོར་བ་རྣམ་པ་བཞི་པོ་དག་རྒྱུད་ལ་ཚུལ་བཞིན་སྦྱར་ནས་ནི་  
སྐུ་དེ་ཐོགས་མེད་ཐོབ་བར་ཤོག་བདག་དང་ཁམས་གསུམ་སེམས་ཅན་རྣམས། །རྣམ་པ་བརྒྱད་དང་བདུན་ཅུ་གསུམ། །སྦྱོར་བ་དག་ནི་བཅོ་བརྒྱད་དང། །ཐར་དང་ངེས་འབྱིན་ཆ་མཐུན་དང། །སྲིད་དང་ཞི་བ་མཉམ་པ་དང། །སློབ་དཔོན་རྡོ་རྗེ་ལྟ་བུ་ཡི། །དེ་ཡི་ཏིང་ངེ་འཛིན་དང་ནི། །ཀུན་ཀྱང་ཚུལ་བཞིན་  
  
༄༅། །སྤྱོད་པར་ཤོག་མཚན་ཉིད་དགུ་བཅུ་རྩ་གཅིག་ཀྱང། །མ་ནོར་ཚུལ་བཞིན་སྦྱོར་བར་ཤོག་བདུད་ལས་བཞི་བཅུ་རྩ་དྲུག་གིས། །བར་དུ་མི་ཆོད་ཐར་པར་ཤོག་ཡོན་ཏན་བཅུ་བཞི་ཐོབ་བར་ཤོག་ཕྱིར་མི་ལྡོག་བའི་རྟག་དང་ནི། །ཚུལ་བཞིན་དུ་ནི་ལྡན་པར་ཤོག་སྣོད་བཅུད་སྦྱོང་བའི་  
མཐུ་དང་ནི། །ཐབས་མཁས་བཅུ་དང་ལྡན་པར་ཤོག་བདག་དང་ཁམས་གསུམ་སེམས་ཅན་རྣམས། །སྦྱོར་དང་མཐོང་དང་བསྒོམ་པ་དང། །བར་ཆད་མེད་པའི་ལམ་མཆོག་དང། །ལམ་བཞིའི་རྩེ་མོ་བགྲོད་པར་ཤོག་བདག་དང་ཁམས་གསུམ་སེམས་ཅན་རྣམས། །ཕ་རོལ་ཕྱིན་དྲུག་རྗེས་དྲན་དྲུག་  
ངོ་བོ་ཉིད་ནི་དྲན་པ་སྟེ། །མཐར་གྱིས་ལམ་ནི་བགྲོད་པར་ཤོག་བདག་དང་ཁམས་གསུམ་སེམས་ཅན་རྣམས། །ཟག་པ་མེད་དང་རྣམ་པར་སྨིན། །མཚན་ཉིད་མེད་དང་རྣམ་པར་གྲོལ། །དགའ་བ་བཞི་དང་རབ་ལྡན་ཏེ། །ཆོས་ཀྱི་སྐུ་ཡང་གསལ་བར་ཤོག་དེ་ལྟར་སྦྱོར་བ་རྣམ་བཞི་ཡིས། །རང་བཞིན་དོན་ལ་  
བརྩོན་པར་ཤོག་སྦྱོར་བ་རྣམ་བཞིའི་མཇུག་ཐོགས་སུ། །ཆོ་ག་འདི་ནི་ཤིན་ཏུ་ཤིས། །ཐམ་སྐབས་ཀྱི་ཆོ་ག་བསྟན། །དེ་ནས་དཀྱིལ་འཁོར་བྲི་བ་ནི། །མཛེས་པའི་དྲ་བ་འཁོར་ལོ་ཅན། །རིན་ཆེན་གདུང་གིས་གྲུ་བཞིར་བཅད། །དབུས་དང་ཕྱོགས་བཞིར་བྲི་བར་བྱ། །ཟུར་རྣམས་ཀུན་དུ་རིན་ཆེན་འབར། །ཀུན་གྱི་  
ཕྱི་ཡང་རིན་ཆེན་བསྐོར། །སྒོ་སོགས་ལེགས་པར་བྲི་བར་བྱ། །དེ་ནས་ལྷ་ནི་དགོད་བྱ་བ། །དབུས་སུ་ཡུམ་ཆེན་དགོད་པར་བྱ། །ཤར་དུ་ཆོས་ཀྱི་སྐུ་ཡི་ཡུམ། །མདོག་དཀར་ཡུམ་གྱི་མཚན་ཉིད་ཅན། །ལྷོ་རུ་ལོངས་སྤྱོད་རྫོགས་པའི་ཡུམ། །མདོག་སེར་ཡུམ་གྱི་མཚན་ཉིད་ཅན། །ནུབ་ཏུ་ངོ་བོ་ཉིད་ཀྱི་ཡུམ། །  
མདོག་དམར་ཡུམ་གྱི་མཚན་ཉིད་དང། །བྱང་དུ་སྤྲུལ་སྐུ་ཤཱཀྱ་སེང། །ཀུན་ཀྱང་ལེགས་པར་དགོད་པར་བྱ། །དེ་ནས་སྤྱན་དྲང་འདི་སྐད་དོ། །ཡུམ་ཆེན་སྐུ་བཞི་འཁོར་བཅས་དང། །རིན་ཆེན་དྲ་བའི་དཀྱིལ་འཁོར་དུ། །དམ་ཆོས་ཀློག་དང་ཁ་ཏོན་དང། །ཡི་གེ་འདྲི་སོགས་བགྱིས་པ་ཡིས། །དགེ་བ་བསྡུ་ཕྱིར་  
སྤྱན་འདྲེན་ན། །སྔོན་གྱི་སྨོན་ལམ་དབང་གིས་ནི། །གནས་འདིར་མཆོད་ཀྱིས་གཤེགས་སུ་གསོལ། །གདན་དང་འཚམ་པར་བཞུགས་སུ་གསོལ། །དེ་ནས་ཕྱག་དང་མཆོད་པ་བྱ། །དེ་ནས་བསྟོད་པ་འདི་ལྟ་སྟེ། །དུས་གསུམ་སངས་རྒྱས་ཐམས་ཅད་ཀྱི། །རྟོགས་པ་ཡི་ནི་ཡུམ་གྱུར་པའི། །སྐྱེ་མེད་ཙམ་ལས་  
  
།འཇའ་ཚོན་ལྟ་བུར་ཤར་བ་ཡི། །ཡུམ་མཆོག་སྐུ་ལ་ཕྱག་འཚལ་བསྟོད། །ཡང་དག་དོན་ལྡན་ཆོས་ཀྱི་སྐུ། །ལོངས་རྫོགས་སྐུ་ཡི་ཡུལ་གྱུར་པ། །གནས་འགྱུར་ཡེ་ཤེས་ལྡན་ཕྱག་འཚལ། །ཐུན་མོང་མ་ཡིན་གནས་ཆེན་དུ། །སེམས་དཔའི་ཚོགས་ཀྱིས་རབ་བསྐོར་བའི། །མཚན་དང་དཔེ་  
བྱད་རབ་ལྡན་པ། །གནས་འགྱུར་ཡེ་ཤེས་གཉིས་ཀྱི་བདག་ལོངས་སྤྱོད་རྫོགས་སུ་ཕྱག་འཚལ་བསྟོད། །བསམ་བརྗོད་ཡུལ་འདས་ཉིད་ཀྱི་སྐུ། །རང་བཞིན་མཚན་མ་རྣམ་བྲལ་ཡང། །སྔོན་གྱི་སྨོན་ལམ་དབང་གིས་ནི། །འགྲོ་བའི་དོན་ཕྱིར་མཚན་བྱད་སྐུ། །ཀུན་གྱི་ཐུན་མོང་མ་གྱུར་པའི། །ཆོས་ཀྱི་སྐུ་ཡི་  
ཡུལ་གྱུར་པའི། །བརྗོད་བྲལ་ངོ་བོ་ཉིད་ཀྱི་སྐུ། །ངོ་བོ་ཉིད་སྐུ་ཕྱག་འཚལ་བསྟོད། །འགྲོ་བའི་མགོན་པོ་ཤཱཀྱ་སེང། །བདུད་བཞི་འཇོམས་པ་སྟོབས་ཀྱི་བདག་དང་པོ་བྱང་ཆུབ་ཆེན་པོ་ཡིས། །འགྱུར་མེད་བྱང་ཆུབ་སེམས་བསྐྱེད་ཅིང། །བར་དུ་བརྩོན་འགྲུས་དྲག་པོ་ཡིས། །མི་བཟང་དཀའ་བ་སྣ་ཚོགས་  
སྤྱད༑ །གནས་གྱུར་ཡེ་ཤེས་བདག་ཉིད་ཅན། །གདུལ་བྱ་ཀུན་སྣང་ཤཱཀྱ་སེང། །མགོན་པོ་ཁྱོད་ལ་ཕྱག་འཚལ་བསྟོད། །དཀྱིལ་འཁོར་ལྷ་ལ་ཕྱག་འཚལ་བསྟོད། །གཞན་རྣམས་སྔར་དང་མཐུན་པ་སྟེ། །ལྷག་པར་བྱ་བ་འདི་སྐད་དོ། །བདག་དང་ཁམས་གསུམ་སེམས་ཅན་རྣམས། །ངོ་བོ་ཉིད་སྐུ་ཐོབ་  
ནས་ཀྱང། །གཞན་གྱི་དོན་ཕྱིར་སྐུ་གསུམ་པོ། །ཐོགས་པ་མེད་པར་འབྱུང་བར་ཤོག་བདག་དང་ཁམས་གསུམ་སེམས་ཅན་རྣམས། །སྐུ་བཞི་ཚུལ་བཞིན་ཐོབ་ནས་ཀྱང། །མཛད་པ་ཉི་ཤུ་རྩ་བདུན་གྱིས། །གཞན་གྱི་དོན་ལ་ཐོགས་མེད་དུ། །ཕྱིན་ཅི་མ་ལོག་སྤྱོད་པར་ཤོག་ཆོས་ཀྱི་སྐུ་ཡི་གཞུང་དག་  
ལ། །བཀླགས་དང་ཡི་གེ་འདྲི་སོགས་དང། །མཆོད་བསྟོད་བསྙེན་བཀུར་ཅི་བསགས་པ། །དགེ་བ་དེ་ཡི་སྟོབས་ཀྱིས་ནི། །བདག་དང་ཁམས་གསུམ་སེམས་ཅན་རྣམས། །བརྗོད་བྲལ་སྐུ་དེ་ཐོབ་པར་ཤོག་དེ་ནས་བདག་དང་ཆོས་མཁན་དང། །བསྔོ་བར་བྱ་བའི་དགེ་བ་ཀུན། །ཐམས་ཅད་མི་དམིགས་  
པར་བསྒོམས་ལ། །དེ་ལ་ཅུང་ཞིག་གནས་པར་བྱའོ། །དེ་ནས་ཆོས་སྐྱོང་དང་འབྱུང་བོའི་ཚོགས་ཚིམ་པར་བྱ་བའི་ཕྱིར་གཏོར་མ་ཡང་གཞན་བཞིན་དུ་བཏང་ངོ། །ཡི་གེ་བརྒྱ་པ་གདོན་པར་བྱ། ཡེ་ཤེས་པ་གཤེགས་ཤིང་དམ་ཚིག་པ་བསྡུའོ། །འདི་དོན་རིན་ཆེན་གྲགས་པ་ཡིས། །ཡུམ་ཆེན་དགེ་རྩ་བསྡུ་བའི་  
  
༄༅། །ཕྱིར༑ །དཀྱིལ་འཁོར་གསུམ་གྱི་བདག་ཉིད་ཀྱི། །ཆོ་ག་འདི་ནི་བསྟན་པ་ཡིན། །མཁས་པ་རྣམས་ཀྱིས་ཡུམ་ཀུན་ལ། །དོན་བསྡུས་ཆོ་ག་དེ་ཙམ་ཞིག་ཤེས་རབ་གསལ་བས་ཤེས་པར་བྱ། །དེ་ལྟར་མིན་ན་ཐམས་ཅད་ཀྱིས། །ཆོ་ག་ལེགས་པར་བསྟན་པ་མིན། །དེ་བས་ཆོ་ག་འདི་དང་  
གཞན༑ །ཁྱད་པར་ཡོད་པ་ཁོ་ནར་ཟད། །ཀུན་དགའི་སྙིང་པོའི་དོན་མཐོང་ནས། །གོ་བ་སླ་ཕྱིར་བསྟན་པ་ཡིན། །ཀུན་ཀྱང་འདི་དོན་འཇུག་པར་ཤོག་སློབ་དཔོན་ཆེན་པོ་རཏྣ་ཀཱིརྟིས་མཛད་པ་རྫོགས་སོ།། །།བལ་པོ་མ་ཧཱ་པཱ་ཎས་བསྒྱུར་བའོ།།  
  
  
