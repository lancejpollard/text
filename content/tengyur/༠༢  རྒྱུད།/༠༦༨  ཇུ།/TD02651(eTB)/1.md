  
།རྒྱ་གར་སྐད་དུ། སྣ་ཀྲུ་བི་དཧིཿ། བོད་སྐད་དུ། སྐུ་ཁྲུས་གྱི་ཆོ་ག་དཀོན་མཆོག་གསུམ་ལ་ཕྱག་འཚལ་ལོ། །དང་པོ་རྣལ་འབྱོར་པ་མན་ངག་ཐོབ་པས་རྫོགས་པའི་རྣལ་འབྱོར་དང་ལྡན་  
པས། རང་དང་གཞན་གྱི་ངོ་བོ་ཐོབ་པའི་ཕྱིར་བསོད་ནམས་འབྱུང་བའི་སངས་རྒྱས་ལ་སྐུ་ཁྲུས་གསོལ་བར་བྱའོ། །དེ་ལ་འདིའི་ཆོ་ག་ནི། ཅི་འབྱོར་ཞིང་གང་ཐོབ་པའི་མེ་ཏོག་བདུག་པ་མར་མེ་དྲི་མཆོག་ཞལ་ཟས་དང། ན་བཟའ་རྒྱན་སོགས་མཆོད་ཡོན་བུམ་པར་འབྲུ་ལྔ་ནི་ནས་གྲོ་སོ་བ་ཏིལ་སྲན་མ། པོ་ག་  
  
ཡུངས་ཀར་དང་སྟར་ཀ་ཤྲི་ཕ་ལ་གོ་ཡུ་ཛཱ་ཏི་ཕ་ལ་ལ་སོགས་པ་དང། སྨན་ལྔ་ནི་ཧ་ས་དེ་བ་ཀཎྜ་ཀ་རི་གྲྀ་ཧ་དེ་བ་བ་ལ་མུ་ཏྲ་ལ་སོགས་པ་དང། དྲི་ཞིམ་པོའི་སྨན་དང་དྲི་ཞིམ་པོའི་མར་ཁུ་མར་ཞོ་དང་འོ་མ་དང། མ་སུ་རའི་ཕྱེ་མ་དང། གྲོ་བག་ཕྱེ་དང། དར་ཁ་དོག་ལྔ་པའི་འཕན་དཔྱངས་ལ་  
བུམ་པ་བྱིན་གྱིས་བརླབ་པའི་རིམ་པ་བྱའོ། །དེའི་ཆོ་ག་འདིའོ། །མདུན་དུ་གང་ཡིན་པའི་ཁ་དོག་ལ་སོགས་པས་མཎྜལ་བྱའོ། །གཡས་སུ་ཅི་འབྱོར་པའི་རྫས་བཞག་ལ། དེ་ནས་མཎྜ་ལ་སྔོན་དུ་བུམ་པ་བྕུའམ་ལྔའམ་གཅིག་གི་ནང་དུ་སྲོག་ཆགས་མེད་པའི་དྲི་ཞིམ་པོའི་ཆུས་ཡོངས་སུ་གང་བ་འབྲུ་  
དང་བྲི་ཧ་དེ་བ་ལ་སོགས་པ་གོས་ཕྲོག་ཅན་གྱིས་མགྲིན་པ་བཅིངས་ལ། གཡོན་དུ་སྣོད་ཅིག་ཡང་དག་པར་གཞག་གོ། །མཆོད་ཡོན་གྱི་སྣོང་[*SNOD?]དྲི་ཞིམ་པོའི་ཆུ་དང་ཞོ་དང་བོ་ག་ལིང་དང་སྨན་དང་ཡུངས་ཀར་དང་ཀོ་སུ་མ་དང་གོ་ཡུ་རྣམས་ཡང་དག་པར་བཤམས་ལ། ཡི་དམ་གྱི་ལྷའི་སྔགས་ཉི་ཤུ་རྩ་  
གཅིག་བཟླས་ལ། དེ་ནས་ལས་ཐམས་ཅད་པའི་སྣོད་གཡས་སུ་དྲི་ཞིམ་པའི་ཆུས་ཡོངས་སུ་གང་བ་གཞག་གོ། །བདུད་རྩི་འཁྱིལ་བའི་སྔགས་ཀྱང་བཟླས་ཏེའོ། །དེ་ནས་རྣམ་པར་རྒྱལ་བའི་བུམ་པར་ཟླ་བ་རྡོ་རྗེ་ལ་སོགས་པའམ། སྐད་ཅིག་མས་བསྒོམ་པའི་རིམ་པས་རྫོགས་པར་བྱའོ། །པདྨ་  
ལྔ་ལ་ཧཱུཾ་གྱུར་པ་ལས་རྡོ་རྗེ་ཧཱུཾ་གིས་མཚན་པ་ལས་འོད་ཀྱིས་དེ་བཞིན་གཤེགས་པ་གཞུག་པར་བྱའོ། །དེ་ཞུ་བས་བཅོམ་ལྡན་འདས་རྡོ་རྗེ་འཛིན་པ་དཀར་པོ་ཞལ་གཅིག་ཕྱག་གཉིས་པ། རྡོ་རྗེ་དྲིལ་བུ་བསྒྱིང་བས་འཛིན་པ། རྒྱན་ཐམས་ཅད་ཀྱིས་བརྒྱན་པ། སྙིང་གར་ཟླ་བ་རྡོ་རྗེ་ཧཱུཾ་གི་རྣམ་པའོ། །  
ཡི་གེ་གསུམ་གྱིས་བྱིན་གྱིས་བརླབ་བོ། །མི་བསྐྱོད་པའི་དབུ་རྒྱན་བསམ་གཏན་བྱའོ། །དེ་བཞིན་དུ་བུམ་པ་རྣམ་པར་སྣང་མཛད། རིན་ཆེན་འབྱུང་ལྡན། སྣང་བ་མཐའ་ཡས་དོན་ཡོད་གྲུབ་པ། སྤྱན་མ། མཱ་མ་ཀཱི། གོས་དཀར་མོ། སྒྲོལ་མ་བདུད་རྩི་འཁྱིལ་པ་མཐའ་མར་རྫོགས་པ་ནི་  
ཕྱག་གཉིས་པ་ཞལ་གཅིག་པ་རང་གི་མཆན་མ་འཛིན་པ། རྒྱན་ཐམས་ཅད་ཀྱིས་བརྒྱན་པ། རང་གི་ས་བོན་དང་མཚན་མ་ལས་ཉི་མའི་དཀྱིལ་འཁོར་ལ་གཡོན་བརྐྱང་བའི་བདུད་རྩི་འཁྱིལ་པ་སྡིགས་མཛུབ་དང་རྡོ་རྗེ་བསོར་བ་བསྒོམ་མོ། །ཡི་གེ་བརྒྱ་པ་ལན་གསུམ་བརྗོད་ཅིང་སོར་མོའི་རྡོ་རྗེ་དང་  
  
༄༅། །ཡི་གེ་གསུམ་གྱི་མེ་ཏོག་ལ་སོགས་པས་ཡང་དག་པར་མཆོད་དེ། དེ་ནས་དྲིལ་བུའི་སྔགས་ཀྱིས་མཆོད། དེ་ལ་སྔགས་ནི། ཨོཾ་ཨཱ་ཧཱུཾ། ཨོཾ་བཛྲ་གྷཎྜ་ར་ཎ་ར་ཎ་པྲ་རཎ་པྲ་ར་ཎ་སཾ་པྲ་ར་ཎ་སཾ་པྲ་ར་ཎ། སརྦ་བུདྡྷ་ཀྵེ་ཏྲ་པྲ་ཙ་ལི་ཏ་མ་ཧཱ་པྲ་ཛྙཱ་པཱ་ར་མི་ཏཱ་སྲ་བྷཱ་བ་བི་ཤུདྡྷེ་བཛྲ་ཧྲྀ་ད་ཡ་  
སནྟོ་ཥ་ནི་ཧཱུཾ་ཧཱུཾ་ཕཊ་ཕཊ་སཱ་ཧཱ། དེ་ཉིད་གཡས་པའི་སོར་མོས་རྡོ་རྗེ་དང་སྤོས་ཁང་བཟུང་ལ་གཡོན་པས་དྲིལ་བུ་དཀྲོལ་ལོ། །ཡི་གེ་བརྒྱ་པ་ལན་གསུམ་བརྗོད་དོ། །ཨོཾ་བཛྲ་དཧྲྀ་ཀ་ཨཱ་ཧཱུཾ་སཱ་ཧཱ། ཨོཾ་ཛི་ན་ཛི་ཀ་ཨཱ་ཧཱུཾ་སཱ་ཧཱ། ཨོཾ་རཏྣ་དཧྲྀ་ཀ་ཨཱ་ཧཱུཾ་སཱ་ཧཱ། ཨོཾ་ཨཱ་རོ་ལི་ཀ་ཨཱ་ཧཱུཾ་སཱ་ཧཱ། ཨོཾ་བཛྲ་  
དྷྲྀཀ་ཨཱ་སཱ་ཧཱ། ཨོཾ་རུ་རུ་སྤུ་རུ་ཛྲ་ལ་ཏིཥྛ་སིདྡྷ་ལོ་ཙ་ནི་སརྦ་ཨརྠ་སཱ་དྷ་ནི་སཱ་ཧཱ། ཨོཾ་ཤཾ་ཀ་རི་ཤཱིནྟཾ་ཀ་རི་གོ་ཏྲ་ནི་ག་ཏེ་ག་ཏེ་ཀུ་ཏྲ་ནི་སཱ་ཧཱ། ཨོཾ་ཀ་ཊེ་བི་ཀ་ཊེ་ནི་ཀ་ཊི་ཀ་རོ་ཊི་བི་རི་སཱ་ཧཱ། ཨོཾ་ཏཱ་རེ་ཏུཏྟཱ་རེ་ཏུ་རེ་སཱ་ཧཱ། ན་མཿ་ས་མནྟ་ཀཱ་ཡ་བཱ་ཀ་ཙིཏྟཱ་བཛྲཱ་ཎཱ་ན་མོ། བཛྲ་ཀྲོ་དྷཱ་ཡ་མ་ཧཱ་དཾ་ཥྚྲོཏྐ་ཊ་བཧཻ་ར་ཝཱ་ཡ་ཨ་སི་  
མུ་སལ་པ་ར་ཤུ་པཱ་ཤ་ཧཤཱ་ཡ། ཨོཾ་བཛྲ་ཨ་མྲྀ་ཏ་ཀུཎྜ་ལི་ཁ་ཁ་ཁཱ་ཧི་ཁཱ་ཧི། ཏིཥྛ་ཏིཥྛ། བནྡྷ་བནྡྷ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། གརྫ་གརྫ། བི་སྥོ་ཊ་ཡ་སརྦ་བི་གྷྣཱཾ་བི་ནཱ་ཡ་ཀཾ་མ་ཧཱ་ག་ཎ་པ་ཏི་ཛཱི་བ་ཏཱིནྟ་ཀ་ར་ཡ་ཧཱུཾ་ཧཱུཾ་ཕཊ་སཱ་ཧཱ། འདི་ནི་སྤྱན་དྲང་པའི་སྔགས་སོ། །དེ་ནས་སྔགས་འདི་རིམ་  
པ་ཇི་ལྟ་བར་རྣམ་པར་གྱལ་བ་ལ་སོགས་པའི་བུམ་པར་མཆོད་ཡོན་མེ་ཏོག་ལ་སོགས་པ་སྦྱིན་ནོ། །སྔོན་དུ་བརྗོད་པའི་དྲིལ་བུ་དཀྲོལ་ཞིང་སྦྱིན་ནོ། །སྣང་གསལ་མར་མེ་དྲི་མཆོག་ཞལ་ཟས་ཀྱིས་གང་བའི་སྣོད་སྦྱིན་ནོ། །དེ་ནས་གཡོན་པའི་དྲིལ་བུ་དཀུར་བརྟེན་ལ་གཡས་པའི་སོར་མོ་རྡོ་རྗེ་དང་བཅས་པའི་  
རྩེ་གསུམ་པའི་ཕྱག་རྒྱ་བུམ་པའི་སྟེང་དུ་ཡང་དག་པར་བཞག་ལ་ཡང་མེ་ཏོག་ལ་སོགས་པས་མཆོད་དོ། །ཞུ་བའི་བསམ་གཏན་གྱི་བུམ་པ་བྱིན་གྱིས་བརླབ་པོ། །དེ་ནས་ཐང་སྐུ་ལ་སོགས་པ་ལ་བཅོམ་ལྡན་འདས་མའི་ཡི་གེ་གསུམ་གྱིས་བྱིན་གྱིས་བརླབས་པར་བསམ་མོ། །ཁྲུས་ཀྱི་ལས་ཀྱི་ཡོ་བྱད་  
དང༑ ཤིས་པའི་ཆོག་ནི་སྣོད་ཀྱི་སྟེགས་གྲུ་གསུམ་པའི་ཤིང་བཞག་ལ། དེའི་གྲུ་ལ་ཆང་པ་གཉིས་དང་མེའི་སྣོད་དང་མར་མེ་གསུམ་བཞག་ལ་སྔོན་དུ་གཡས། ཡུངས་ཀར་ལས་བདུད་རྩི་འཁྱིལ་པའི་སྔགས་ཀྱིས་མངོན་པར་བསྔགས་ཏེ། ཨོཾ་སརྦ་པཱ་པཾ་ད་ཧ་ན་བཛྲཱ་ཡ་སཱ་ཧཱ། སྔགས་འདིས་  
  
།བསང་གཏོར་གྱིས་ཁྲུས་བྱ་བའི་ཐབས་ནི། དེ་བཞིན་དུ་མེ་ཏོག་ལ་སོགས་པ་ལ་བདུད་རྩི་འཁྱིལ་པའི་བསང་གཏོར་གྱིས་གཏོར་ཏེ། བསང་གཏོར་གྱིས་མེ་ལོང་ལེགས་པར་ཕྱིས་ལ། ཨོཾ་  
འདི་ནི་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི། རིག་པ་དང་ནི་ཞབས་སུ་ལྡན། །བདེ་བར་གཤེགས་པ་འཇིག་རྟེན་མཁྱེན། །བླ་ན་མེད་པའི་སྐྱེས་བུ་དང། །འདུལ་བའི་ཁ་ལོས་སྒྱུར་བ་དང། །ལྷ་དང་མི་ཡི་སྟོན་པ་ནི། །སངས་རྒྱས་  
བཅོམ་ལྡན་འདས་ཉིད་དོ། །དེ་དག་ལ་འདིར་མཆོད་པའི་རྫས་རྣམས་དང། ཁྲུས་ཀྱི་ཡོ་བྱད་ཐམས་ཅད་ཐོགས་ཏེ་སྔོན་དུ་མཆོད་པ་ལྔས་མཆོད་དོ། །རིམ་པས་འདག་པའི་ཚལ་དང་སོ་ཤིང་དང་བུམ་པའི་ཆུས་བཀྲུའོ། །ཞོ་དང་འོ་མ་དང་འབྲུ་ལྔ་དང་པོ་ག་ལིང་དང་སྟར་ཀ་ལ་སོགས་པའི་འབྲས་བུ་དང། སྨན་  
ལྔ་དང་དེ་བཞིན་དུ་སྨན་ཐམས་ཅད་དང། རིན་པོ་ཆེ་དང་གུར་ཀུམ་དང་དྲི་བཟངས་ཐམས་ཅད་དོ། །དེར་རྫས་རྣམས་ཏེ་བུམ་པའི་ཆུས་བཀྲུའོ། །ཨོཾ་རང་གི་རྫས་དང་སྣ་ན་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧྲི་ཡ་བྲི་ཧེ་ཧཱུཾ། ཞེས་པའི་སྔགས་ཀྱིས་སོ། །ཨོཾ་སརྦ་ཏ་ཐཱ་ག་ཏ་ཀཱ་ཡ་བི་ཤོ་དྷ་ནི་སཱ་ཧཱ། ཆུས་  
བཀྲུ་བའི་སྔགས་སོ། །ལས་ཐམས་ཅད་པའི་བུམ་པས་བྱའོ། །དེ་ནས་ལྷ་ལ་དབང་བསྐུར་ཆེན་པོ་བྱ་སྟེ། བདུད་རྩི་འཁྱིལ་པའི་སྔགས་ཕྲེང་རྣམས་དང། དེ་བཞིན་གཤེགས་པ་དང་ལྷ་མོའི་སྔགས་བརྗོད་ཅིང། དེ་བཞིན་བལྟམས་པ་རྩོམ་དུས་སུ། །ལྷ་རྣམས་ཀྱིས་ནི་ཁྲུས་གསོལ་ལྟར། །  
ལྷ་ཡི་ཆུ་ནི་དག་པ་ཡིས། །བདག་གིས་དེ་བཞིན་ཁྲུས་བྱའོ། །ཞེས་པས་སོ། །ཡང་དག་པར་རྒྱལ་བའི་བུམ་པ་ལ་མེ་ཏོག་ལ་སོགས་པས་མཆོད་དེ། ཡི་གེ་བརྒྱ་པ་དང་དེ་བཞིན་དུ་བཛྲ་དཧྲྀ་ཀ་ལ་སོགས་པ་དང། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ས་མ་ཡེ་ཧྲི་བི་ཧཱུཾ། ཞེས་པས་དབང་བསྐུར་རོ། །  
དེ་ནས་དྲི་ཞིམ་པོའི་བདུག་པ་ལ་རས་དག་པས་བདུག་སྟེ། མེ་ལོང་གི་ཆུ་དག་པར་བྱའོ། །དྲི་ཞིམ་པའི་རྫས་ཀྱིས་མེ་ལོང་ལ་མཎྜལ་ལྔའི་མཚན་མ་བྱས་ཏེ། དེར་མེ་ཏོག་བཞག་སྟེ་གཞུག་པར་བྱའོ། །དྲིལ་བུ་དང་བདུག་སྤོས་ཐོགས་ཏ་སྔོན་དུ་མཆོད་པའི་བདུག་པ་དང་མེ་ཏོག་ལ་སོགས་པས་  
  
༄༅། །མཆོད་པ་བྱ་སྟེ་ལྷ་བཤོས་ཀྱི་སྣོད་དབུལ་ལོ། །ཡི་དམ་གྱི་ལྷའི་དཀྱིལ་འཁོར་གྱི་རིམ་པ་ལ་ཞལ་ཟས་ལ་སོགས་པའི་མཆོད་པ་ཕུལ་ལ་གཏོར་མ་སྦྱིན་ནོ། །བསྟོད་པས་བསྟོད་དེ་མེ་ཏོག་དོར་ཏེ་གཞག་གོ། །སེམས་ཅན་གྱི་དོན་དུ་བསོད་ནམས་བསྔོའོ། །དེ་ནས་གཤེགས་སུ་གསོལ་ལོ་  
འདི་ནི་ཁྲུས་ཀྱི་ཆོ་གའོ།། །།པཎྜི་ཏ་ས་ར་ཧེ་ཏ་དང། ལོ་ཙཱ་བ་ནག་ཚེ་དགེ་སློང་ཤེས་རབ་རྒྱལ་མཚན་གྱིས་བསྒྱུར་བའོ།།  
  
  
