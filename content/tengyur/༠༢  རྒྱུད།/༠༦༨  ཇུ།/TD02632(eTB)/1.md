  
༄༅། །རྒྱ་གར་སྐད་དུ། ཤྲཱི་སརྦ་དུརྒ་ཏི་པ་རི་ཤོ་དྷ་ནི་བེ་ཏ་ཧོ་མ་བི་དཧིཿ། བོད་སྐད་དུ། དཔལ་ངན་སོང་ཐམས་ཅད་ཡོངས་སུ་སྦྱོང་བའི་རོའི་སྦྱིན་སྲེག་གི་ཆོ་ག་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ངན་སོང་ཐམས་ཅད་ཡོངས་སུ་སྦྱོང་  
བ་གཟི་བརྗིད་ཀྱི་རྒྱལ་པོ་ལ་ཕྱག་འཚལ་ལོ། །ངན་སོང་ཀུན་སྦྱོང་རྒྱལ་པོ་ལ། །ཀུན་ནས་དང་བས་ཕྱག་འཚལ་ཏེ། །ངན་སོང་ཀུན་སྦྱོང་རྒྱུད་ཀྱི་ནི། །རོ་སྲེག་ཆོ་ག་བཤད་པར་བྱ། །འགྲོ་རྣམས་སྙིང་ལས་ཆུང་དུ་ཡིས། །ཤི་བའི་རོ་ལ་འབད་བྱས་ན། །དེ་ནི་མཚམས་མེད་ལྔ་བྱས་ཀྱང། །རྣམ་པར་  
གྲོལ་བ་ཐེ་ཚོམ་མེད། །དེ་ལྟ་དེ་ཡི་ཆོ་ག་ནི། །དྲི་མེད་རྒྱུད་རྣམས་ཐམས་ཅད་ལས། །རིགས་ནི་རྣམ་པ་བཞིར་བཤད་པས། །དེ་ཡི་དབྱེ་བ་ཤེས་བྱས་ལ། །གཙུག་ལག་ཁང་དང་སྐྱེད་མོས་ཚལ། །མཆོད་རྟེན་ལྷ་ཁང་ཀུན་དགའ་ར། །བྱང་ཆུབ་སེམས་དཔའི་གནས་རྣམས་དང། །གཞན་ཡང་  
རང་གི་གནས་རྣམས་སུ། །བསྙེན་པ་ལ་ནི་གནས་བྱས་ལ། །དུར་ཁྲོད་འཇིགས་པ་སྤངས་པའི་སར། །རོ་ཡི་སྦྱིན་སྲེག་བྱ་བ་ནི། །རྣལ་འབྱོར་རིག་དང་ལྡན་པ་ཡིས། །ས་ནི་བྱིན་རླབས་ལ་སོགས་པ། །རིམ་པ་བཞིན་དུ་བྱས་པ་ནི། །མཆོག་ཏུ་དགེ་ཞིང་བཀྲ་ཤིས་འགྱུར། །དེ་ལ་དང་པོར་  
རྣལ་འབྱོར་པ་སྙིང་རྗེ་ཆེན་པོ་དང་ལྡན་པ་རྟོག་པའི་དྲི་མས་མ་གོས་པ་སེམས་དཔའ་དང་ལྡན་པ་རྣམས་ཀྱིས་སེམས་ཅན་ཐམས་ཅད་ཀྱི་དོན་དུ་བློ་བསྐྱེད་ལ། སའི་ཆོ་ག་ལ་སོགས་པ་རིམ་པ་ཇི་ལྟ་བ་བཞིན་དུ་བྱས་ཏེ། སྟེགས་བུ་ཁྲུ་ཉི་ཤུ་རྩ་བཞི་པ་བརྩིགས་ལ་བའི་རྣམ་ལྔ་དང། དྲི་དང་འོ་མ་དང་  
བྱུག་པ་ལ་སོགས་པས་ལེགས་པར་བྱུགས་ལ། དེའི་དབུས་སུ་རྒྱར་ཁྲུས་བཞི་པ། ཟབས་སུ་ཁྲུ་དོ་པའི་ཁུང་བུ་བྱས་ལ། དྲི་ལ་སོགས་པས་བྱུགས་ཏེ། དེའི་མུ་རན་སོར་བཅུ་གཉིས་པ་བྱའོ། །དེའི་སྟེང་དུ་ཐིག་གདབ་པར་བྱ་སྟེ། དེ་ལ་བཅོམ་ལྡན་འདས་ཀྱིས་རྒྱུད་ཕྱི་མར་གསུངས་པའི་རྩ་བའི་  
དཀྱིལ་འཁོར་ཆེན་པོ་ལ་ཐིག་གི་རིམ་པ་ཇི་ལྟར་བཞིན་འདིར་ཡང་གོ་བར་བྱ་སྟེ། དེ་ལ་དང་པོར་ཁྲུ་གང་ལྟེ་བར་གོ་བར་བྱ་སྟེ། སོར་མོ་བཅུ་གཉིས་ནི་འཁོར་ལོ་དཀར་པོ་རྩིབས་བཅུ་དྲུག་ཏུ་བྱའོ། །སོར་གཉིས་ནི་མུ་ཁྱུད་དུ་བྱའོ། །སོར་མོ་བཅུ་ནི་སྒོ་རུ་བྱའོ། །སོར་མོ་བཅུ་ནི་རྟ་བབས་སུ་  
  
།སོར་མོ་དྲུག་ནི་ཕྲེང་བ་གསུམ་དུ་བྱའོ། །དེ་ནས་འཁོར་ལོ་དེའི་ལྟེ་བ་ལ་རྡོ་རྗེ་ལ་སོགས་པའི་མཚན་མའི་ཀ་བ་བརྒྱད་དང་ལྡན་པར་བྲིས་ལ། དེ་དག་གི་དབུས་སུ་པདྨ་དམར་པོའི་ལྟེ་བ་ལ་དབུས་སུ་ནི་ཨོཾ་དཀར་པོའི་འོད་ཟེར་དང་ལྡན་པ་བྲིའོ། །ཤར་ཕྱོགས་སུ་ཧཱུཾ་དཀར་པོ་བྲིའོ། །ལྷོ་ཕྱོགས་སུ་  
ཏྲཱཾ་སེར་པོ། ནུབ་ཕྱོགས་སུ་ཧྲཱི་དམར་པོ། བྱང་ཕྱོགས་སུ་ཨཿ་ལྗང་གུའོ། །དེ་དག་གི་ཤར་ལྷོར་ནི་ལཱཾ་དཀར་པོ། ལྷོ་ནུབ་ཏུ་མཱཾ་སེར་པོའོ། །ནུབ་བྱང་དུ་པཾ་དམར་པོ། བྱང་ཤར་དུ་ཏྲཱཾ་ལྗང་གུ་བྲི་བར་བྱའོ། །དེ་བཞིན་དུ་འཁོར་ལོའི་རྩིབས་རྣམས་ལ་ནི་རྡོ་རྗེ་སེམས་དཔའ་ལ་སོགས་པའི་  
སྙིང་པོ་པདྨའི་སྟེང་དུ་རིམ་པ་ཇི་ལྟ་བ་བཞིན་དུ། ཧཱུཾ་དང། ཛ་དང། ཧོ་དང། དཧུ་དང། ཏྲཾ་དང། རྱཾ་དང། བཧྲི་དང། ཧཾ་དང། ཧྲི་དང། དཧི་དང། ཀྲུཾ་དང། བྷ་དང། ཀཾ་དང། རཾ༑ ཀྵཾ༑ སཾ་རྣམས་བྲིའོ། །དེ་བཞིན་དུ་སྒེག་མོ་ལ་སོགས་པའི་སྙིང་པོ་གྲྭཾ་རྣམས་སུ། ལཱཾ་དང། མཱཾ་དང། གའི་དང། ནཾ་དང་  
དཧུཾ་དང། པུ་དང། ཨཱ་དང། ག་རྣམས་བྲིའོ། །རྟ་བབས་ཀྱི་ཁྱམས་སུ་ནི་རིམ་པ་ཇི་ལྟ་བ་བཞིན་དུ་བསྐལ་པ་བཟང་པོའི་བྱང་ཆུབ་སེམས་དཔའ་རྣམས་ཀྱི་ས་བོན་པདྨའི་སྟེང་དུ་སུ་དང། ས་དང། ཙ་དང། བྷ་དང། ཛྷ་དང། ག་དང། བྷ་དང། ཨ་དང། ཤོ་དང། ཛ་དང། མ་དང། ཀུ་དང། ཏྲེ་དང་  
དུཾ་དང། ཛ་དང། སི་རྣམས་བྲི་བར་བྱའོ། །སྒོ་རྣམས་སུ་ནི་ཛཿ་དང་ཧཱུཾ་དང། བཾ་དང་ཧོཿ། རྣམས་བྲི་བར་བྱའོ། །ཕྲེང་གསུམ་གྱི་ཕྱི་རོལ་དུ་སྣམ་བུ་སོར་གསུམ་པ་གཅིག་ལ་ནི། ཤར་ལ་སོགས་པའི་རིམ་པ་ཇི་ལྟ་བ་བཞིན་དུ། ཨི་དང། ཡ་དང། བ་དང། ཀུ་དང། ས་དང། ང་དང་  
བ་དང། ར་རྣམས་བྲི་བར་བྱའོ། །དེའི་ཕྱི་རོལ་གྱི་སྣམ་བུ་ལ་ནི་འགྲོ་བ་རིགས་དྲུག་གི་དཀྱིལ་འཁོར་ཆ་དྲུག་པ་བྱས་ལ། ལྷའི་གནས་སུ་ནི་བདུད་རྩིའི་བུམ་པ་གསུམ་ལ་སུ་དཀར་པོ་དང་ལྡན་པ་བྲི་བར་བྱའོ། །མིའི་གནས་སུ་ནི་ཤིང་རྟའི་སྟེང་དུ་མ་སེར་པོ་དང་ལྡན་པར་བྲི་བར་བྱའོ། །ལྷ་མ་ཡིན་གྱི་  
གནས་སུ་ནེ་རལ་གྲིའི་རྩེ་མོ་ལ་ཨ་དམར་པོ་དང་ལྡན་པ་བྲི་བར་བྱའོ། །དུད་འགྲོའི་གནས་སུ་ནི་རི་དང་རྫིང་བུའི་སྟེང་དུ་ཏི་ལྗང་གུ་དང་འདྲ་བར་བྲིའོ། །ཡི་དགས་ཀྱི་གནས་སུ་ནི་མེའི་རྩེ་མོ་ལ་པྲེ་སྔོན་པོ་དང་ལྡན་པར་བྲིའོ། །དམྱལ་བའི་གནས་སུ་ནི་ཤལ་མ་རིའི་སྡོང་པོའི་རྩེ་མོ་ལན་ནག་པོ་དང་  
  
༄༅། །ལྡན་པ་བྲིའོ། །དེ་ནས་འདིར་བཅོམ་ལྡན་འདས་ཀྱིས་ངན་སོང་ཐམས་ཅད་ཡོངས་སུ་སྦྱོང་བ་འདི་ཉིད་དུ་རེ་ཞིག་སོ་སོར་སྐྱེ་བོའི་ཁྱིམ་ན་གནས་པ་ཉིད་ཀྱི་རོ་བསྲེག་པ་གསུངས་པས། ཁུང་བུའི་ནང་དུ་རས་དཀར་པོ་དྲིས་བསྒོས་པས་བཀབ་ལ། དེའི་སྟེང་དེ་ཉིད་དུ་སྟན་དང་སྔས་དང་  
བཅས་པའི་རོ་བཞག་ལ། དེའི་སྟེང་དུ་པདྨ་དཀར་པོ་ལ་སོགས་པའི་ཤིང་གྲུ་བཞི་པའི་རྣམ་པར་བརྩིག་པར་བྱ་བ་ཉིད་དོ། །དེ་ཡང་དང་པོར་རོ་གང་ཡང་རུང་བ་ལ་སྦྱོར་བའི་དུས་སུ། ཤི་ནས་ཞག་བདུན་ལོན་པ་སྲིན་བུ་ལ་སོགས་ཤི་བ་དང། རྡོ་རྗེ་སློབ་དཔོན་བདག་ཉིད་ཀྱི་སྙིང་གར་རཾ་ལས་ཉི་མའི་  
དཀྱིལ་འཁོར་གྱི་སྟེང་དུ་ཧཱུཾ་བསམས་ལ། དེ་གྱུར་པ་ལས་རྡོ་རྗེའོ། །དེ་དག་ཡོངས་སུ་གྱུར་པ་ལས། བདག་ཉིད་ཁྲོ་བོ་སྟོབས་པོ་ཆེ་ཁ་དོག་སྔོན་པོ་ཞལ་གཅིག་པ་ཕྱག་བཞི་པ། མཆེ་བ་གཙིགས་པ། ཕྱག་གཡས་པ་གཉིས་ན་རྡོ་རྗེ་བེ་ཅོན་དང་རྔ་ཡབ་འཛིན་པ། ཕྱག་གཡོན་པ་གཉིས་ན་  
ཞགས་པ་དང། སྦྲུལ་གྱི་རྒྱན་ཆ་བདུན་དང་ལྡན་པར་བསམས་ཏེ། སྟང་སྟབས་དང་བཅས་པས་དེ་ལ་གནས་པའི་བགེགས་བསྐྲད་པར་བྱས་ཏེ། ཨོཾ་བཛྲ་ཀྲོ་དྷ་མ་ཧཱ་བ་ལ་ཧ་ན་ད་ཧ་པ་ཙ་སརྦ་བིགྷྣཱ་ན་བི་དཧྭ་ན་ས་ཡ་ཨུ་ཙུཥྨ་ཀྲོ་དྷ་ཧཱུཾ་ཕཊ། ཅེས་བརྗོད་པར་བྱའོ། །དེ་ནས་ལག་པ་ནས་བཟུང་  
ནས་བླངས་ནས་གནས་དབེན་པར་འོ་མ་དྲི་ཆུ་དང་འདག་ཆལ་ལ་སོགས་པ་ལ་བདག་ཉིད་བཅོམ་ལྡན་འདས་ཕྱག་ན་རྡོ་རྗེར་བསྐྱེད་དེ། ཨོཾ་ན་མོ་བྷ་ག་བ་ཏེ་སརྦ་དུ་རྒ་ཏི་པ་རི་ཤོ་དྷ་ནི་རཱ་ཛཱ་ཡ་ཏ་ཐཱ་ག་ཏཱ་ཡ་ཨརྷ་ཏེ་སཾ་མྱཀྶཾ་བུདྡྷཱ་ཡ། ཏ་དྱ་ཐཱ། ཨོཾ་ཤོ་དྷ་ནི་ཤོ་དྷ་ནི་སརྦ་པཱ་པཾ་པི་ཤོ་དྷ་ནི་པི་ཤུདྡྷེ་  
སརྦ་ཀརྨ་ཨ་བ་ར་ཎ་བི་ཤུདྡྷེ་སཱ་ཧཱ། ཞེས་བྱ་བའི་སྔགས་ལན་བརྒྱ་རྩ་བརྒྱད་བཟླས་པས་བཀྲུ་བར་བྱའོ། །དེ་ནས་ཡང་ག་ཕུར་ལ་སོགས་པའི་དྲིས་བྱུགས་ལ་ཁྱིམ་པ་ལ་ནི་རས་དཀར་པོའི་སྟོད་གཡོགས་སྨད་གཡོགས་སུ་བཅས་པས་དཀྲིས་ལ། དེའི་སྙིང་གར་ཨ་ལས་ཟླ་བའི་དཀྱིལ་འཁོར་ལ་སུ་  
དཀར་པོའོ། །དེ་ཡོངས་སུ་གྱུར་པ་ལས་ཡིད་བཞིན་གྱི་ནོར་བུ་རིན་པོ་ཆེའོ། །དེ་རྣམས་ཡོངས་སུ་གྱུར་པ་ལས་ལྷ་རྣམས་ཀྱི་དབང་པོ་བརྒྱ་བྱིན་རྒྱན་ཐམས་ཅད་ཀྱིས་ཡོངས་སུ་བརྒྱན་པ་སྤྱི་བོའི་གཙུག་ན་ནོར་བུ་རིན་པོ་ཆེ་འབར་བ་དང་ལྡན་པར་བསམ་པར་བྱའོ། །དགེ་བསྙེན་ལ་ནི་རས་དཀར་པོས་སྟོད་  
  
མགོ་ལ་མེ་ཏོག་གི་ཕྲེང་བས་བརྒྱན་ཏེ། ལག་པའི་ཐལ་མོ་སྙིང་གར་སྦྱར་ལ་དེའི་སྙིང་གར་ཟླ་བ་ལ་ཡི་གེ་མུཾ་སེར་པོ། དེ་གྱུར་པ་ལས་ཨུཏྤ་ལ་སེར་པོ། དེ་དག་ཡོངས་སུ་གྱུར་པ་ལས་དེ་ཉིད་བཅོམ་ལྡན་འདས་འཕགས་པ་འཇམ་དཔལ་སྐུ་མདོག་  
སེར་པོ་རྒྱན་ཐམས་ཅད་ཀྱིས་བརྒྱན་པ། ཕྱག་ན་ཨུཏྤ་ལ་དང་སྐྱབས་སྦྱིན་མཛད་པར་བསམ་པར་བྱའོ། །དགེ་སློང་ལ་སོགས་པ་སོ་སོར་ཐར་པའི་སྔོམ་པ་ལ་གནས་པ་རྣམས་ལ་ནི་ཆོས་གོས་དང་ཤམ་ཐབས་ལ་སོགས་པ་རང་གི་ཆ་ལུགས་ཀྱིས་ལེགས་པར་བརྒྱན་པ་ལག་པ་གཡོན་པ་ལྟེ་བ་ཁོང་དུ་མཉམ་པ་  
ཉིད་དུ་བྱའོ། །གཡས་པ་སྐྱབས་སྦྱིན་མཛད་དུ་བྱས་ཏེ། དེའི་སྙིང་གར་ཟླ་བའི་དཀྱིལ་འཁོར་ལ་ཧྲི་དམར་པོ། དེ་གྱུར་པ་ལས་པདྨའོ། །དེ་དག་ཡོངས་སུ་གྱུར་པ་ལས་དེ་ཉིད་བཅོམ་ལྡན་འདས་ཤཱཀྱ་ཐུབ་པ་སྐུ་མདོག་དམར་པོ་བདེ་བར་གཤེགས་པའི་ཆ་ལུགས་ཅན་མཚན་དང་དཔེ་བྱད་ཀྱིས་བརྒྱན་པར་  
བསམ་པར་བྱའོ། །རྡོ་རྗེ་སློབ་དཔོན་ལ་སོགས་པ་ཐེག་པ་ཆེན་པོ་རྣལ་འབྱོར་ཆེན་པོའི་རྒྱུད་ལ་མངོན་པར་དད་པ་དཀྱིལ་འཁོར་ཆེན་པོ་དབང་བསྐུར་བ་རྣམས་ནི་རས་དཀར་པོས་སྟོད་གཡོགས་དང་སྨད་གཡོགས་སུ་བྱས་ཏེ། དབུ་རྒྱན་ལ་སོགས་པ་རྒྱན་ཆ་ལྔས་ཉེ་བར་བརྒྱན་པ། བཅོམ་ལྡན་  
འདས་དཔལ་རྡོ་རྗེ་སེམས་དཔའི་ཕྱག་ན་རྡོ་རྗེ་རྩེ་ལྔ་པའི་ཕྱག་རྒྱ་བཅིངས་ཏེ། དེའི་སྙིང་གར་ཟླ་བའི་དཀྱིལ་འཁོར་ལ་ཧཱུཾ་སྔོན་པོ། དེ་གྱུར་པ་ལས་རྡོ་རྗེ་རྩེ་ལྔ་པའོ། །དེ་དག་ཡོངས་སུ་གྱུར་པ་ལས་དེ་ཉིད་བཅོམ་ལྡན་འདས་དཔལ་རྡོ་རྗེ་སེམས་དཔའ་སྐུ་མདོག་དཀར་པོ། རྡོ་རྗེ་རྩེ་ལྔ་པ་དྲིལ་བུ་དང་  
བཅས་པའི་ཕྱག་རྒྱ་མཛད་པ། རྒྱན་ཐམས་ཅད་ཀྱིས་བརྒྱན་པ་སྟོན་ཀའི་ཟླ་བ་གང་བ་ལྟ་བུར་བསམ་པར་བྱའོ། །དེ་དག་གི་དབང་པོ་ཡོངས་སུ་དག་པའི་ཕྱིར་ནི། ཁྲུས་བྱས་པའི་རྗེས་ཐོགས་སུ་ཤིང་ཤུན་ནམ་རས་ལ་སོགས་པ་ལ་པདྨ་འདབ་མ་བཞི་པ་བྱས་ལ། ཙནྡན་དཀར་པོས་ལེགས་པར་བྱུགས་ཏེ་  
དེའི་ལྟེ་བ་ལ་གུར་ཀུམ་གྱིས། ཨོཾ་སརྦ་བིད་བཛྲ་ཨཱ་བ་ར་ཎཱ་བི་ཤོ་དྷཱ་ཡ་ཧ་ན་ཧཱུཾ་ཕཊ། ཅེས་བྱ་བ་བྲིས་ཏེ་སྙིང་གར་བག་ཆུས་གླང་པར་བྱའོ། །དེ་བཞིན་དུ་མིག་གཉིས་སུ་ནི། ཨོཾ་སརྦ་བིད་ཧཱུཾ། ཞེས་པའོ། །རྣ་བ་གཉིས་སུ་ནི། ཨོཾ་སརྦ་བིད་ཧྲི། སྣའི་རྩེ་མོར་ནི། ཨོཾ་སརྦ་བིད་ཨཿ། ཞེས་པའོ།།  
  
༄༅། །ཀོ་སྐོར་ཨོཾ་སརྦ་བདི་ཏྲཊ། ཅེས་པའོ། །དཔྲལ་བར་ནི། ཨོཾ་སརྦ་བདི་ཨོཾ། ཞེས་པའོ། །སྤྱི་བོར་ནི། ཨོཾ་སརྦ་བདི་ཧཱུཾ། ཞེས་པའོ། །དཔུང་པ་གཉིས་སུ་ནི། ཨོཾ་སརྦ་བཏི་སྭ། ཞེས་པའོ། །གྲུ་མོ་གཉིས་སུ་ནི། ཨོཾ་སརྦ་བདི་ཨོཾ། ཞེས་པའོ། །ལོང་བུ་གཉིས་སུ་ནི་  
ཨོཾ་སརྦ་བདི་ཏྲཊ། ཅེས་པའོ། །གསང་བ་ལ་ནི། ཨོཾ་སརྦ་བདི་ཕཊ། ཅེས་པའོ། །རྐེད་པར་ནི། ཨོཾ་སརྦ་བདི་ཨོཾ། ཞེས་པའོ། །གཙུག་ཕུད་ལ་ནི། ཨོཾ་བཛྲ་ཨ་དྷིཥྛ་ན་ཛྙཱ་ས་མ་ཡེ་ཧཱུཾ། ཞེས་པའོ། །མཆན་འོག་གཉིས་སུ། ཨོཾ་བཻ་རོ་ཙ་ན་ཨོཾ། ཞེས་པའོ། །བརླ་གཉིས་སུ། ཨོཾ་སརྦ་དུ་རྒ་  
ཏཾ་པ་རི་ཤོ་དྷ་ནེ་ཧཱུཾ། ཞེས་པའོ། །བྱིན་པ་གཉིས་སུ་ནི། ཨོཾ་རཏྣ་ཀེ་ཏུ་ཏྲཾ། ཞེས་པའོ། །པུས་མོ་གཉིས་སུ་ནི། ཨོཾ་ཤཱཀྱ་མུ་ནེ་ཨ། ཞེས་པའོ། །བོལ་གོང་གཉིས་སུ་ནི། ཨོཾ་ཏྲཊ་ཨཱ་གཙྪ། ཞེས་པ་གདགས་པར་བྱའོ། །དེ་ནས་རྩ་བའི་སྔགས་ཀྱིས་མངོན་པར་བསྔགས་པའི་བདུག་  
པས་བདུགས་ཤིང་མེ་ཏོག་གི་ཕྲེང་བས་སོ་སོའི་ཆ་བྱད་ཇི་ལྟ་བ་བཞིན་བརྒྱན་ཏེ། འགྲོ་བ་ཐམས་ཅད་ཡོངས་སུ་དག་པའི་དཀྱིལ་འཁོར་ཆེན་པོར་ཡོན་དང་བཅས་པས་དབང་བསྐུར་ལ་སོ་སོའི་རིགས་ཇི་ལྟ་བ་བཞིན་བྱིན་གྱིས་བརླབས་ཏེ་རབ་ཏུ་གནས་པར་བྱའོ། །དེ་ནས་སྲེག་ཁང་གི་ནང་དུ་  
གནས་པར་བྱ་སྟེ། དེ་ལ་དགེ་བསྙེན་གྱི་སྲེག་ཁང་གི་ཁང་བུ་བུད་ཤིང་ལ་སོགས་པས་ཁ་བཀབ་ལ་ཞལ་ཞལ་གྱིས་འཐས་པར་བྱས་ཏེ། དེའི་སྟེང་དུ་སེང་ལྡེང་གི་ཤིང་ཟ་མ་ཏོག་གི་དབྱིབས་ལྟ་བུར་བརྩིག་པར་བྱའོ། །དགེ་སློང་ལ་སོགས་པའི་ཁུང་བུའི་གྲྭ་བཞིར་ཀ་བ་ཁྲུ་རེ་བ་བཞི་བཙུགས་  
ལ༑ དེའི་སྟེང་དུ་སོར་མོ་བཅུ་གཉིས་པའི་སྟེགས་བརྩེགས་པར་བྱའོ། །དེ་ཉིད་ཁ་ཁྱེར་དང་ལྡན་པར་བྱ་ཞིང་དེའི་འོག་ཏུ་བླ་རེ་དབུབ་ཅིང་སྟེང་དུ་དཀར་པོའི་ཤིང་མཆོད་རྟེན་གྱི་དབྱིབས་ལྟ་བུར་བརྩིག་པར་བྱའོ། །རྡོ་རྗེ་སློབ་དཔོན་ལ་སོགས་པའི་ཉིས་བརྩེགས་སུ་བརྩིགས་ལ། སྟེང་དུ་ནི་ཙནྡན་  
སྤྲུལ་གྱི་སྙིང་པོ་ལ་སོགས་པའི་ཤིང་གཞལ་ཡས་ཁང་གི་དབྱིབས་ལྟ་བུར་བརྩིགས་ལ། བར་ཁང་དུ་དཀྱིལ་འཁོར་བྲིས་ལ་འོག་ཏུ་འཛག་པའི་ཁུད་བུར་རྡུལ་ལ་སོགས་པའི་སྣོད་གཞག་པར་བྱ་བ་ཉིད་དོ། །དེ་ནས་དེའི་དབུས་སུ་གཞག་པར་བྱ་བ་ནི་དབང་ལ་སོགས་པ་རྫོགས་པར་བྱས་པའི་  
  
དེའི་སྟེང་དུ་རྡོ་རྗེ་སློབ་དཔོན་གྱིས། ཨོཾ་ཏིཥྛ་བཛྲ་ས་མ་ཡ་སྟྭཾ། ཞེས་བརྗོད་ཅིང་གཞག་པར་བྱའོ། །དེའི་སྟེང་དུ་བདེ་བར་གཤེགས་པའི་རྩ་བའི་སྔགས་བརྒྱ་རྩ་བརྒྱད་བཏབ་པའི་རས་ཀྱིས་  
གཡོགས་ལ། སྲེག་ཁང་གི་ཕྱི་རོལ་དུ་མེ་ཏོག་གི་ཕྲེང་བ་དང། རིན་པོ་ཆེའི་ཕྲེང་བ་ལ་སོགས་པ་བྲི་བར་བྱ་བ་ཉིད་དོ། །དེ་ནས་ཡེ་ཤེས་ཀྱི་སྲེག་ཁང་ཆེན་པོར་ཉོན་མོངས་པའི་དྲི་མ་དང་བག་ཆགས་ཀྱི་དྲི་མ་མ་ལུས་པར་བསྲེག་པར་བྱ་བ་དང། ངན་སོང་རྣམ་པ་གསུམ་གྱི་རྒྱུད་ཡོངས་སུ་སྤྱད་པའི་  
ཕྱིར། རྣལ་འབྱོར་པ་སྙིང་རྗེ་ཆན་པོ་དང་ལྡན་པས། སྲེག་པའི་རྫས་མེ་ཏོག་དཀར་པོ་དང། སྤོས་ཀྱི་ཕྱེ་མ་དང། ཞུན་མར་དང། ཏིལ་དང། ཡུངས་ཀར་དང། འོ་ཐུག་དང། འབྲས་ཆན་དང། འབྲས་ཡོས་དང། མངར་གསུམ་དང། ལ་དུ་དང། དེ་བ་ཏ་ཏྲུ་དག་སྟེ། དེ་དག་  
ཐམས་ཅད་ལ་ག་བུར་དང་གུར་ཀུམ་ལ་སོགས་པའི་དྲི་ཞིམ་པོས་བསྒོས་ལ། རྩ་བའི་སྔགས་གོང་དུ་སྨོས་པས་མངོན་པར་བསྔགས་ཏེ། མཐའ་ལོགས་སུ་གཞག་པར་བྱའོ། །དེ་བཞིན་དུ་ཡམ་ཤིང་ཙནྡན་ལ་སོགས་པ་ལས་སོར་མོ་ཉི་ཤུ་རྩ་བཞི་པ་བྱས་ཏེ། རྩ་བ་ཟླུམ་པོར་བྱ། རྩེ་མོ་རལ་གྲི་ལྟར་  
བྱས་ལ། ཨོཾ་ད་ཧ་ད་ཧ་སརྦ་ན་ར་ཀ་ག་ཏི་ཧེ་ཏུཾ་ཧཱུཾ་ཕཊ། ཨོཾ་པ་ཙ་པ་ཙ་སརྦ་པྲེ་ཏ་ག་ཏི་ཧེ་ཏུཾ་ཧཱུཾ་ཕཊ། ཨོཾ་མ་ཐ་མ་ཐ་སརྦ་ཏཱི་རྱ་ག་ཏི་ཧེ་ཏུཾ་ཧཱུཾ་ཕཊ། ཅེས་པའི་སྔགས་ཀྱིས་མངོན་པར་བསྔགས་ལ་གཞག་པར་བྱའོ། །དེ་ནས་བདག་ཉིད་སེམས་ཅན་དང་ཚེ་འདས་པའི་དོན་དུ་སེམས་བླ་ན་མེད་པ་བསྐྱེད་  
དེ་ཁྲོ་བོའི་ཏིང་ངེ་འཛིན་ལ་སྙོམས་པར་ཞུགས་པས། ཨོཾ་བཛྲ་ཀྲོ་དྷ་མ་ཧཱ་བ་ལ་སརྦ་བིགྷྣཱཾ་ཧ་ན་ཧ་ན་ཧཱུཾ་ཕཊ། རཀྵ་རཀྵ་མཾ། ཞེས་པས་ཕྱོགས་བཅུར་བགེགས་བསྐྲད་ཅིང་གནས་དང་རྣལ་འབྱོར་བསྲུང་བར་བྱའོ། །དེ་ནས་རང་གི་སྙིང་གའི་ས་བོན་ལས་འོད་ཟེར་སྤྲོས་ནས་ནམ་མཁའི་བར་སྣང་ལ་  
པདྨ་འདབ་མ་བརྒྱད་པའི་སྟེང་དུ། །བདེ་བར་གཤེགས་པ་སྲས་དང་བཅས་པ་སྤྱན་དྲངས་ལ་ཞབས་བསིལ་དང། འཐོར་འཐུང་དང་གདན་རྣམས་ཕུལ་ཏེ། ཕྱག་འཚལ་བ་དང། སྡིག་པ་བཤགས་པ་དང། བསོད་ནམས་ལ་རྗེས་སུ་ཡི་རང་བ་དང། བསོད་ནམས་ཡོངས་སུ་བསྔོ་བ་ལ་སོགས་  
  
༄༅། །པ་བདུན་རྣམ་པར་དག་པར་བྱས་ནས་རྩ་བའི་དཀྱིལ་འཁོར་ཆེན་པོར་གསུངས་པའི་སྡོམ་པ་གཟུང་བ་ལ་སོགས་པ་བྱས་ལ། ཏིང་ངེ་འཛིན་རྣམ་པ་གསུམ་གྱིས། ཏིང་ངེ་འཛིན་རྣམ་གསུམ་ལ་མཉམ་པར་བཞག་ནས་རྡོ་རྗེ་ལྕགས་ཀྱུ་ལ་སོགས་པའི་རྣལ་འབྱོར་གྱིས་ཛཿ་ཧཱུཾ་བཾ་ཧོཿ་  
ཞེས་པའི་སྔགས་ཀྱིས་དགུག་པ་དང། གཞུག་པ་དང། བཅིང་བ་དང། དགྱེས་པ་ལ་སོགས་པས་ལེགས་པ་ཉིད་དུ་བྱས་ཏེ། གཟུགས་བརྙན་ཀྱི་དཀྱིལ་འཁོར་ལ་ཞུགས་པ་ཉིད་དུ་བྱས་ཏེ། མེ་སྦར་བར་བྱ་བ་ནི་རང་གི་སྙིང་གའི་ས་བོན་ལས་འོད་ཟེར་དཔག་ཏུ་མེད་བ་ནམ་  
མཁའི་ཕྱོགས་སུ་སྤྲོས་ཏེ། དེས་ཡེ་ཤེས་ཀྱི་མེ་ལྷ་ཁྲོ་བོ་ཁམས་གསུམ་རྣམ་པར་རྒྱལ་བ་སྐུ་མདོག་དཀར་པོ་ཅུང་ཟད་ཁྲོས་པའི་ཆ་ལུགས་ཉིད་ཅན་ལ། ཕྱག་བཞི་པ། ཕྱག་གཡས་པ་གཉིས་ན་རྡོ་རྗེ་དང་ཞགས་པ་བསྣམས་པ། གཡོན་གཉིས་ན་པདྨ་དང། སྡིག་མཛུབ་མཛད་  
པ༑ རྒྱན་ཐམས་ཅད་ཀྱིས་བརྒྱན་པ་མི་བསྐྱོད་པའི་དབུ་རྒྱན་ཅན། ཞབས་གཉིས་ཀྱིས་གང་ཟག་དེའི་སྡིག་པ་གནོན་པ། ཕྱོགས་བཅུ་དུས་གསུམ་གྱི་བདེ་བར་གཤེགས་པ་ཐམས་ཅད་ཡེ་ཤེས་ཀྱི་མེ་དཔུང་ཆེན་པོ་ཅན་གྱིས་སྤྱན་དྲངས་ལ་ཨརྒྷས་ཞབས་བསིལ་ཕུལ་ལ་དེ་རང་གི་མདུན་དུ་  
བཞུགས་པར་བསམ་མོ། །དེ་ནས་ལས་ཀྱི་མི་ལྷ་དྲང་སྲོང་ཆེན་པོ་སྤྱན་དྲངས་ཏེ་ཁ་དོག་དམར་སེར་ཕྱག་བཞི་པར་སྐྱེས་ཁམ་པ་ལ་ཞོན་པ། ཕྱག་གཡས་པ་གཉིས་ཀྱིས་ཕྲེང་བ་དང། བླུགས་གཟར་འཛིན་པ། གཡོན་པ་གཉིས་ཀྱིས་རིལ་བ་དང་དགང་གཟར་འཛིན་པ། དྲང་སྲོང་གི་ཆ་  
ལུགས་ཅན་སྤྱན་དྲངས་ལ། མེ་སྦར་བར་བྱ་སྟེ། ཞུན་མར་གཟར་བུ་ལྔ་ཡམ་ཤིང་ལ་བླུགས་ལ། ཨོཾ་ཏི་པི་ཤཱཀྱ་རཱ་ཛཱ་ཡ་ཏ་ཐཱ་ག་ཏཱ་ཡ། ཨ་རྷ་ཏེ་སམྱ་ཀྶཾ་བུདྡྷཱ་ཡ། ཨོཾ་ཧ་བྱ་ཀ་བྱ་ཛཱ་ལ་རཾ་སཱ་ཧཱ། ཞེས་བརྗོད་ལ། མེ་སྦར་ཏེ་གཞུག་པར་བྱའོ། །དེ་ནས་ཨ་གྣ་ཡེ་རཾ་རཾ་ད་ཧ་ད་ཧ་ཤཱནྟིཾ་ཀུ་རུ་  
སཱ་ཧཱ། ཞེས་བརྗོད་ལ། མར་ཁུ་གཟར་བུ་གསུམ་བླུགས་པར་བྱའོ། །དེ་ནས་བདེ་བར་གཤེགས་པ་རྣམས་སྔ་མའི་སྦྱོར་བས་སྤྱན་དྲངས་ལ། ཐུགས་རྗེ་ཆེན་པོ་རྒྱུན་གྱིས་ནི། །སེམས་ཅན་རྣམས་ལ་མགོན་བྱེད་པའི། །བླ་ན་མེད་པའི་དཀོན་མཆོག་གསུམ། །འབར་བའི་ནང་དུ་  
  
།ཞེས་བརྗོད་ལ། མཆོད་ཡོན་གྱིས་ཞབས་བསིལ་ཏེ། འཐོར་འཐུང་ལ་སོགས་པ་བྱས་ལ། མཆོད་པའི་ཚོགས་ཐམས་ཅད་ཀྱིས་ཡངས་དག་པར་མཆོད་པར་བྱ་སྟེ། དེ་ཉིད་ཀྱི་ལག་པ་ན་སྣོད་དང་ལྡན་པས་དབུལ་བར་བྱ་བ་ཉིད་དོ། །དེ་ནས་སྲེག་རྫས་ཐམས་ཅད་ཀྱིས་ཡེ་ཤེས་ཀྱི་  
མེ་ལྷ་ཁྲོ་བོ་ཆེན་པོ་ལ། མཆོག་སྦྱིན་པའི་ཕྱག་རྒྱ་ཆེན་པོས། ཨོཾ་ཨ་མྲྀ་ཏེ་ཨ་མི་ཏོད་བྷ་བེ་ཨ་མི་ཏ་བི་ཀྲཱནྟ་ག་མི་ནི་སཱ་ཧཱ། ཞེས་པས་རྫས་ཐམས་ཅད་བདུད་རྩིར་བྱིན་གྱིས་བརླབས་ཏེ། ཨོཾ་ཏྲཻ་ལོ་ཀྱ་བི་ཛ་ཡ་ཧ་བྱ་ཀ་བྱ་ཨ་དི་བྱ་ཤཱནྟིཾ་ཀུ་རུ་སཱ་ཧཱ། ཞེས་པས་ལན་གསུམ་དུ་དབུལ་བར་བྱའོ། །དེ་  
ནས་དཀོན་མཆོག་གསུམ་ལ། ཨོཾ་ན་མོ་བུདྡྷཱ་ཡ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ན་མོ་དྷརྨཱ་ཡ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ན་མཿ་སཾ་གྷཱ་ཡ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཞེས་རྫས་ཐམས་ཅད་ལན་གསུམ་དབུལ་བར་བྱ་བ་ཉིད་དོ། །དེ་ནས་མེ་ལྷ་ཉིད་ལ། ཨོཾ་ཨགྷ་ཡེ་སརྦ་རྀ་ཥི་ནཱ་ཐ་ཨུ་པ་དྲ་  
བ་ཤཱནྟིཾ་ཀུ་རུ་སཱ་ཧཱ། ཞེས་ལན་གསུམ་དབུལ་བར་བྱས་བ་ཉིད་དོ། །དེ་ནས་རྡོ་རྗེ་དང་དྲིལ་བུའི་ཕྱག་རྒྱ་འཛིན་པས་སྟོད་པར་བྱེད་ན། ཁྲོ་བོ་ཆེན་པོ་བདུད་འཇོམས་མི་བཟང་པ། །ལས་དང་ཉོན་མོངས་ཁམས་སྲེག་ཅིང། །ཡེ་ཤེས་གཟི་བརྗིད་སྤྲོ་མཛད་པ། །འཇིག་རྟེན་གསུམ་རྒྱལ་ཕྱག་  
འཚལ་བསྟོད། །མགོན་པོ་ཐུགས་རྗེ་ཆེན་ལྡན་པ། །ཐམས་ཅད་མཁྱེན་པའི་སྟོན་པའོ། །བསོད་ནམས་རྒྱ་མཚོ་ཡོན་ཏན་གཞི། །དེ་བཞིན་གཤེགས་ལ་ཕྱག་འཚལ་བསྟོད། །དག་པ་འདོད་ཆགས་བྲལ་བའི་རྒྱུ། །དགེ་བས་ངན་སོང་ལས་སྒྲོལ་ཞིང། །གཅིག་ཏུ་དོན་དམ་མཆོག་གྱུར་པ། །ཞི་  
གྱུར་ཆོས་ལ་ཕྱག་འཚལ་སྟོད། །གྲོལ་ནས་གྲོལ་བའི་ལམ་ཡང་སྟོན། །བསླབ་པ་དག་པ་རབ་ཏུ་གུས། །ཞིང་གི་དམ་པ་ཡོན་ཏན་ཞིང། །དགེ་འདུན་ལ་ཡང་ཕྱག་འཚལ་བསྟོད། །ཚངས་པ་འཇིག་རྟེན་མགོན་གྱི་སྲས། །མེ་ལྷའི་རྒྱལ་པོ་དྲང་སྲོང་མཆོག་འབྱུང་པོ་ཀུན་གྱི་མགོན་གྱུར་  
པ༑ །དགེ་བ་དྲི་མེད་ཕྱག་འཚལ་བསྟོད། །ཅེས་ཡོངས་སུ་བསྟོད་ལ། མེ་ཏོག་ཐོགས་ཏེ། ཁྲོ་བོའི་རྒྱལ་པོ་ཆེན་པོས་སེམས་ཅན་ཚེ་འདས་པ་མིང་འདི་ཞེས་བྱ་བའི་སྡིག་པ་མ་ལུས་པར་ཞི་བར་མཛད་དུ་གསོལ་ལོ་ཞེས་ལས་བཅོལ་བར་བྱའོ། །དེ་བཞིན་དུ་མེ་ལྷའི་རྒྱལ་པོ་དྲང་སྲོང་ཆེན་  
  
༄༅། །པོས་ས་ཕྱོགས་འདིར་གནོད་པར་གྱུར་པའི་གདོན་བགེགས་གནོད་པ་དང། འཚེ་བ་དང། བཀྲ་མི་ཤིས་པ་ཐམས་ཅད་ཞི་བར་མཛད་དུ་གསོལ་ལོ་ཞེས་བརྗོད་དེ་མེ་ཏོག་དོར་བར་བྱའོ། །དེ་ནས་དེ་བཞིན་གཤེགས་པ་སྲས་དང་འཁོར་དུ་བཅས་པ་རྣམས་ལ་མཆོད་པའི་  
ཆོགས་ཀྱིས་ཡང་དག་པར་མཆོད་དེ། ལན་གྲངས་བརྒྱ་རྩ་བརྒྱད་དུ་བསྲེག་པའི་རྫས་ཐམས་ཅད་དབུལ་བར་བྱ་བ་ནི། ཨོཾ་བཻ་རོ་ཙ་ན་ཨོཾ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་སརྦ་དུརྒ་ཏི་པ་རི་ཤོ་དྷ་ནི་ཧཱུཾ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་རཏྣ་ཀེ་ཏུ་སྭ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་ཤཱཀྱ་མུ་ནེ་ཨ་སརྦ་པཱ་  
པཾ་ཤཱནྟིཾ་ཀུ་རུ་སཱ་ཧཱ། ཨོཾ་ཏྲ་ཊ་ཨཱ་གཙྪ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བུདྡྷཱ་ལོ་ཙ་ན་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་སརྦ་མཱ་མ་ཀཱི་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་པདྨ་པཎྜ་རེ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་ཀརྨ་ཏཱ་རེ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་སཏ་ཧཱུཾ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ་  
ཨོཾ་བཛྲ་རཱ་ཛ་ཛ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་རཱ་ག་ཧོ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་སཱ་དཧུ་དཧུ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་རཏྣ་ཏྲཱཾ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་སཱུརྱ་རཾ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་ཀེ་ཏུ་བཧྲི་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་ཧ་ས་ཧཱཾ་  
སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་དྷརྨ་ཧྲི་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་ཏཱིཀྵྞ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་ཙཀྲ་བྲུཾ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་བྷ་བ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་ཀརྨ་ཀཾ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་རཀྵ་རཾ་སརྦ་པཱ་པཾ་ཤཱནྟིཾ་ཀུ་རུ་  
སཱ་ཧཱ། ཨོཾ་བཛྲ་ཡཀྵ་ཀྵཾ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་སནྟི་ཏི་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་ལཱསྱེ་ཧཱུཾ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་མཱ་ལེ་ཏྲཾ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་གའི་ཏི་ཧྲི་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་ནི་རྟྱ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་དྷཱུ་པེ་  
དཧུ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་པུཥྤེ་པུ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་ཨཱ་ལོ་ཀེ་ཧྲི་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་གནྡྷེ་ག་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་ཨཾ་ཀུ་ཤ་ཛཿ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་པཱ་ཤ་ཧཱུཾ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་སྥོ་ཊ་བཾ་  
  
ཨོཾ་བཛྲ་སནྟི་ཧོཿ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་ཤཱུ་རདྒ་མ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་ཙནྡྲ་པྲ་བྷཱ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བྷ་དྲ་པཱ་ལ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་ས་མནྟ་བྷ་དྲ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་ཛཱ་ལ་ནཱ་སརྦ་པཱ་པཾ་ཤཱནྟིཾ་ཀུ་རུ་  
སཱ་ཧཱ། ཨོཾ་ག་ག་ན་ཛ་ཏ་དུ་ཏི་སྟི་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་བཛྲ་གརྦྷཱ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་ཨ་མི་ཏ་བྷཱ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་སརྦ་ཤོ་ཀ་ཏ་ནི་རྒ་ཏཱ་ཡ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་ཛྙཱ་ན་ཀེ་ཏུ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་ཨཀྵ་མ་ཏི་སརྦ་པཱ་པཾ་ཤཱནྟིཾ་ཀུ་རུ་  
སཱ་ཧཱ། ཨོཾ་གནྡྷ་དུ་ཏི་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་མཻ་ཏྲི་ཡ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་སརྦ་ཨ་པ་ཡ་ཛ་ཧ་ས་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་གནྡྷ་ཧ་ཤི་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཨོཾ་ཨ་མོ་གྷ་སིདྡྷི་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཞེས་པས་དབུལ་བར་བྱ་བ་ཉིད་དོ། །དེ་ནས་ཡང་  
རྡོ་རྗེ་དྲིལ་བུ་རོལ་བར་ལྡན་པས་བསྟོད་པར་བྱ་བ་ནི་རྡོ་རྗེ་སྙིང་གར་བཟུང་ལ། དྲིལ་བུ་གནས་གསུམ་དུ་དཀྲོལ་བ་ལས། བཅོམ་ལྡན་འདས་རྡོ་རྗེ་སེམས་དཔའ་རོལ་པའི་ཕྱག་རྒྱ་རྡོ་རྗེ་དང་དྲིལ་བུ་སྙིང་གར་ཐལ་མོ་སྦྱར་བ་དང། དེ་ཉིད་དགུ་དང་སྙིང་གར་གནས་པ་ཉིད་ཀྱི་རིམ་པ་ཇི་ལྟ་བ་བཞིན་དུ་  
བསྟོད་པར་བྱ་སྟེ། རྣམ་སྣང་རྡོ་རྗེ་ཆོས་དབྱིངས་སྐུ། །མི་འཇིགས་སེང་གེའི་ཁྲི་སྟེང་ན། ཏིང་འཛིན་མཆོག་གི་ཕྱག་རྒྱ་འཛིན། །ཕྱག་འཚལ་རྣམ་པར་སྣང་མཛད་ལའོ། །བརྗིད་པ་གླང་ཆེན་ཁྲི་སྟེང་ན། །ས་གནོན་ཆེན་པོའི་ཕྱག་རྒྱ་མཛད། །མེ་ལོང་ཡེ་ཤེས་ངོ་བོ་ཉིད། །ཕྱག་འཚལ་  
ངན་སོང་སྦྱོང་བ་ལའོ། །ཤུགས་ཆེན་རྟ་ཡི་ཁྲི་སྟེང་ན། །མཆོག་སྦྱིན་ཆེན་པོའི་ཕྱག་རྒྱ་མཛད། །མཉམ་ཉིད་ཡེ་ཤེས་ངོ་བོ་ཉིད། །ཕྱག་འཚལ་རྡོ་རྗེ་ཆེན་པོ་ལའོ། །མཛེས་པ་རྨ་བྱའི་ཁྲི་སྟེང་ན། །ཆོས་འཆད་ཆེན་པོའི་ཕྱག་རྒྱ་མཛད། །ཀུན་རྟོག་ཡེ་ཤེས་ངོ་བོ་ཉིད། །ཕྱག་འཚལ་ཤཱཀྱ་  
ཐུབ་པ་ལའོ། །མཁའ་ལྡིང་ཆེན་པོའི་ཁྲི་སྟེང་ན། །སྐྱབས་མཛད་ཆེན་པོའི་ཕྱག་རྒྱ་མཛད། །ནན་ཏན་ཡེ་ཤེས་ངོ་བོ་ཉིད། །ཕྱག་འཚལ་མེ་ཏོག་ཆེ་རྒྱས་ལའོ། །སྟོང་པ་ཉིད་ཀྱི་རྡོ་རྗེ་ལས། །རྡོ་རྗེ་རིགས་རྣམས་ཀུན་གྱི་ཡུམ། །རྡོ་རྗེ་ཡེ་ཤེས་སེམས་མའི་གཙོ། །ཕྱག་འཚལ་རྡོ་རྗེ་སྤྱན་  
  
༄༅། །མ་ལའོ། །མཚན་མ་མེད་པའི་རྡོ་རྗེ་ལས། །རིན་ཆེན་རིགས་རྣམས་སྐྱེད་མཛད་པ། །རྡོ་རྗེ་རིན་ཆེན་དབང་བསྐུར་མཆོག་ཕྱག་འཚལ་རྡོ་རྗེ་བདག་ཉིད་ལའོ། །སྨོན་པ་མེད་པའི་རྡོ་རྗེ་ལས། །པདྨའི་རིགས་རྣམས་སྐྱེད་མཛད་མ། །རྡོ་རྗེ་གསང་བ་པདྨའི་མཆོག་ཕྱག་  
འཚལ་རྡོ་རྗེ་དཀར་མོ་ལའོ། །རྡོ་རྗེ་མངོན་འདུ་མི་བྱེད་ལས། །ལས་ཀྱི་རིགས་རྣམས་སྐྱེད་མཛད་མ། །རྡོ་རྗེ་མཆོད་པ་རབ་ཏུ་རྩོམ། །ཕྱག་འཚལ་རྡོ་རྗེ་སྒྲོལ་མ་ལའོ། །རྡོ་རྗེ་སེམས་དཔའ་སེམས་དཔའ་ཆེ། །རྡོ་རྗེ་དེ་བཞིན་གཤེགས་བ་ཀུན། །རྡོ་རྗེ་དང་པོ་ཀུན་དུ་བཟང། །ཕྱག་  
འཚལ་ཕྱག་ན་རྡོ་རྗེ་ལའོ། །རྡོ་རྗེ་རྒྱལ་པོ་སངས་རྒྱས་མཆོག་རྡོ་རྗེ་ལྕགས་ཀྱུ་དེ་བཞིན་གཤེགས། །དོན་ཡོད་རྒྱལ་པོ་རྡོ་རྗེ་གཙོ། །ཕྱག་འཚལ་རྡོ་རྗེ་འགུགས་ཁྱོད་ལའོ། །རྡོ་རྗེ་ཆགས་པ་བདེ་བ་ཆེ། །རྡོ་རྗེ་མདའ་ནི་དབང་བྱེད་པ། །བདུད་ཀྱི་འདོད་པ་རྡོ་རྗེ་ཆེ། །ཕྱག་འཚལ་རྡོ་རྗེ་  
གཞུ་ཁྱོད་ལའོ། །རྡོ་རྗེ་ལེགས་པ་སེམས་དཔའ་མཆོག་རྡོ་རྗེ་མགུ་བ་དགའ་བ་ཆེ། །རབ་དགྱེས་རྒྱལ་པོ་རྡོ་རྗེ་མཆོག་ཕྱག་འཚལ་རྡོ་རྗེ་དགྱེས་ཁྱོད་ལའོ། །རྡོ་རྗེ་རིན་ཆེན་རྡོ་རྗེ་དོན། །རྡོ་རྗེ་ནམ་མཁའ་ནོར་བུ་ཆེ། །ནམ་མཁའི་སྙིང་པོ་རྡོ་རྗེ་ཕྱུག་ཕྱག་འཚལ་རྡོ་རྗེ་སྙིང་ཁྱོད་ལའོ། །  
རྡོ་རྗེ་གཟི་བརྗིད་ཆེར་འབར་བ། །རྡོ་རྗེ་ཉི་མ་རྒྱལ་བའི་འོད། །རྡོ་རྗེ་འོད་ཟེར་གཟི་བརྗིད་ཆེ། །ཕྱག་འཚལ་རྡོ་རྗེ་འོད་ཁྱོད་ལའོ། །རྡོ་རྗེ་རྒྱལ་མཚན་སེམས་ཅན་དོན། །རྡོ་རྗེ་མཆོག་ནི་རྣམ་དག་པ། །རྡོ་རྗེ་ཆེན་པོ་རིན་ཆེན་ཏོག་ཕྱག་འཚལ་རྡོ་རྗེ་དབལ་ཁྱོད་ལའོ། །རྡོ་རྗེ་བཞད་པ་དགའ་  
བ་ཆེ། །རྡོ་རྗེ་འཛུམ་པ་ངོ་མཚར་ཆེ། །མཆོག་ཏུ་རབ་དགའ་རྡོ་རྗེ་སྟེ། །ཕྱག་འཚལ་རྡོ་རྗེ་བཞད་པ་ལའོ། །རྡོ་རྗེ་ཆོས་རབ་དེ་ཉིད་དོན། །རྡོ་རྗེ་པདྨ་མཆོག་གྲུབ་བྱེད། །འཇིག་རྟེན་དབང་རབ་རྡོ་རྗེ་སྤྱན། །ཕྱག་འཚལ་རྡོ་རྗེ་སྤྱན་ཁྱོད་ལའོ། །རྡོ་རྗེ་རྣོན་པོ་ཐེག་པ་ཆེ། །རྡོ་རྗེ་རལ་གྲི་མཚོན་  
ཆེན་པོ། །འཇམ་དཔལ་རྡོ་རྗེ་རབ་ཏུ་ཟབ། །ཕྱག་འཚལ་རྡོ་རྗེ་བློ་ཁྱོད་ལའོ། །རྡོ་རྗེ་རྒྱུ་ནི་སྙིང་པོ་ཆེ། །རྡོ་རྗེ་འཁོར་ལོ་ཚུལ་ཆེན་པོ། །རབ་སྐོར་རྡོ་རྗེ་ལས་བྱུང་པ། །ཕྱག་འཚལ་རྡོ་རྗེ་སྙིང་ཁྱོད་ལའོ། །རྡོ་རྗེ་གསུང་བ་རང་རིག་མཆོག་རྡོ་རྗེ་བཟླས་པ་རབ་བསྒྲུབ་སྦྱིན། །མི་གསུང་  
  
།ཕྱག་འཚལ་རྡོ་རྗེ་གསུང་ཁྱོད་ལའོ། །རྡོ་རྗེ་ལས་རབ་རྡོ་རྗེའི་བཀའ། །ལས་ཀྱི་རྡོ་རྗེ་ཀུན་གྲུབ་པ། །རྡོ་རྗེ་ངེས་པར་ཀུན་གྲུབ་པ། །ཕྱག་འཚལ་རྡོ་རྗེ་ཀུན་ཁྱོད་ལའོ། །རྡོ་རྗེ་གསུང་བ་བསྟན་པ་ཆེ། །རྡོ་རྗེ་གོ་ཆ་སྲ་བ་ཆེ། །བརྩོན་འགྲུས་མཆོག་ནི་ཐུབ་དཀའ་བ། །ཕྱག་  
འཚལ་རྡོ་རྗེ་བརྩོན་འགྲུས་ལའོ། །རྡོ་རྗེ་གནོད་སྦྱིན་ཐབས་པོ་ཆེ། །རྡོ་རྗེ་མཆེ་བ་གཙིགས་པ་ཆེ། །བདུད་འཇོམས་རྡོ་རྗེ་མི་ཟད་པ། །ཕྱག་འཚལ་རྡོ་རྗེ་དྲག་ཁྱོད་ལའོ། །རྡོ་རྗེ་མཚམས་སྦྱོར་རབ་ཏུ་འདུད། །རྡོ་རྗེ་བཅིང་བ་རབ་གྲོལ་བྱེད། །རྡོ་རྗེ་ཁུ་ཚུར་དམ་ཚིག་ཆེ། །ཕྱག་འཚལ་རྡོ་རྗེ་ཁུ་ཚུར་  
ལའོ། །རྡོ་རྗེ་ཆགས་པས་རབ་སྒེག་ཅིང། །རྡོ་རྗེ་རོལ་པ་བརྩོན་བྱེད་པ། །རྡོ་རྗེ་ཀུན་གྲུབ་འགྱིང་བར་ལྡན། །ཕྱག་འཚལ་རྡོ་རྗེ་སྒེག་མོ་ལའོ། །རྡོ་རྗེ་རིན་ཆེན་ཕྲེང་འཛིན་ཅིང། །རྡོ་རྗེ་དབང་བསྐུར་ཀུན་འགྲོ་ནི། །རྡོ་རྗེ་སྤྲིན་བཞིན་ནོར་བུ་འཆང། །ཕྱག་འཚལ་རྡོ་རྗེ་ཕྲེང་མ་ལོའོ། །རྡོ་རྗེ་པདྨ་  
དབྱངས་མཁན་མ། །རྡོ་རྗེ་སངས་རྒྱས་ངེས་པར་བསྐྱེད། །རྡོ་རྗེ་ཆོས་དོན་རབ་སྒྲོགས་པ། །ཕྱག་འཚལ་རྡོ་རྗེ་གླུ་མཁན་མ་ལའོ། །རྡོ་རྗེ་གར་མཁན་འགྱིང་བག་ལྡན། །རྡོ་རྗེ་ཕྱོགས་འདུས་གཟུགས་ལྡན་མ། །རྡོ་རྗེ་ལས་ཀྱི་འཁོར་ལོས་སྒྱུར། །ཕྱག་འཚལ་རྡོ་རྗེ་གར་མཁན་མ་ལའོ། །རྡོ་རྗེ་ཟླ་  
ཁམ་འོད་དུ་འཕྲོ། །རྡོ་རྗེ་བདུག་པ་བསིལ་མཛད་ཅིང། །རྡོ་རྗེ་དེ་བཞིན་གཤེགས་པའི་ཡུམ། །ཕྱག་འཚལ་རྡོ་རྗེ་བདུག་པ་ལའོ། །རྡོ་རྗེ་མེ་ཏོག་རབ་མཛེས་མ། །རྡོ་རྗེ་ནོར་བུ་རྡོ་རྗེ་དོན། །རྡོ་རྗེ་མཆོད་པ་བླ་ན་མེད། །ཕྱག་འཚལ་རྡོ་རྗེ་མེ་ཏོག་ལའོ། །རྡོ་རྗེ་སྣང་བ་རབ་རིབ་མེད། །རྡོ་རྗེ་  
སྤྱན་མ་དྲི་མེད་འོད། །རྡོ་རྗེ་ཀུན་དུ་མུན་སེལ་བ། །ཕྱག་འཚལ་རྡོ་རྗེ་སྣང་བ་ལའོ། །རྡོ་རྗེ་དད་པ་སྲེད་པ་ཆེ། །རྡོ་རྗེ་བདེ་གཤེགས་སྤྱན་འདྲེན་ཅིང། །རྡོ་རྗེ་ཤུགས་ཀྱི་བརྩོན་འགྲུས་ཆེ། །ཕྱག་འཚལ་རྡོ་རྗེ་ལྕགས་ཀྱུ་ལའོ། །རྡོ་རྗེ་དྲ་བ་དོན་ཡོད་སྟོབས། །རྡོ་རྗེ་ཞགས་པས་འཇུག་མཛད་  
པ༑ རྡོ་རྗེ་སྟོབས་ནི་འཇིག་པ་པོ། །ཕྱག་འཚལ་རྡོ་རྗེ་ཞགས་པ་ལའོ། །རྡོ་རྗེ་ཏིང་འཛིན་རྡོ་རྗེའི་གཙོ། །རྡོ་རྗེ་ལྕགས་སྒྲོག་འཆིང་བྱེད་ཅིང། །རྡོ་རྗེ་ཕྱོགས་རྣམས་སྐྲག་བྱེད་པ། །ཕྱག་འཚལ་རྡོ་རྗེ་ལྕགས་སྒྲོག་ལའོ། །རྡོ་རྗེ་ཤེས་རབ་མཆོག་འཆང་བ། །རྡོ་རྗེ་བསྟན་པ་རབ་ཏུ་  
  
༄༅། །འཇོམས༑ །རྡོ་རྗེ་སྒྲ་ཆེན་སྒྲོགས་མཛད་པ། །ཕྱག་འཚལ་རྡོ་རྗེ་དྲིལ་བུ་ལའོ། །རྒྱལ་སྲས་དཔའ་འགྲོ་ཀུན་དུ་བཟང། །ཟླ་འོད་བཟང་སྐྱོང་ཀུན་དུ་བཟང། །ས་བཅུ་ལ་ནི་གནས་ནས་ཀྱང། །འགྲོ་བའི་དོན་མཛད་ཕྱག་འཚལ་བསྟོད། །རྒྱལ་སྲས་དྲ་བ་ནམ་མཁའི་མཛོད། །རྡོ་རྗེ་  
སྙིང་པོ་འོད་དཔག་མེད། །མངོན་དགའ་མཆོག་ཏུ་དཔལ་ལྡན་པ། །ལྷོ་ཕྱོགས་སེམས་དཔའ་ཕྱག་འཚལ་བསྟོད། །རྒྱལ་སྲས་གདུང་སེལ་ཡེ་ཤེས་ཏོག་བློ་གྲོས་མི་ཟད་སྤོབས་པ་བརྩེགས། །རྣམ་དག་ཆེན་པོ་མཆོག་འཆང་བ། །ནུབ་ཕྱོགས་སེམས་དཔའ་ཕྱག་འཚལ་བསྟོད། །  
རྒྱལ་སྲས་བྱམས་པ་ངན་སོང་འདྲེན། །སྤོས་ཀྱི་གླང་པོ་དོན་ཡོད་གྲུབ། །བདེ་ལྡན་སངས་རྒྱས་སྐྱོང་བ་པོ། །བྱང་ཕྱོགས་སེམས་དཔའ་ཕྱག་འཚལ་བསྟོད། །ཅེས་ཡོངས་སུ་བསྟོད་དེ། མེ་ཏོག་ལག་པར་ཐོགས་ཏེ་ཡི་གེ་བརྒྱ་པ་ལན་གསུམ་བཟླས་ལ་བསྲེག་ཁང་དུ་བོར་བར་བྱའོ།།  
དེའི་རྗེས་ལ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ངན་སོང་ཐམས་ཅད་ཡོངས་སུ་སྤྱོང་བའི་གཟི་བརྗིད་ཀྱི་རྒྱལ་པོ་ཞེས་པ་སྐུ་མདོག་དམར་སེར་རྒྱན་ཐམས་ཅད་ཀྱིས་བརྒྱན་པ། འཁོར་ལོས་སྒྱུར་བའི་ཆ་ལུགས་ཅན། སྐྱབས་མཛད་  
ཀྱི་ཕྱག་རྒྱ་ཅན། པདྨའི་གདན་ལ་བཞུགས་པ་ཅིག་ཏིང་ངེ་འཛིན་གྱིས་སྤྱན་དྲངས་ཏེ། ཡེ་ཤེས་ཀྱི་བསྲེག་ཁང་ཆེན་པོར་སྤྱན་དྲངས་ཏེ་བཞུགས་སུ་གསོལ་ལ། མེ་ཏོག་ལག་པར་ཐོགས་ཏེ། ཚེ་འདས་པ་ལ་སྙིང་རྗེ་ཆེན་པོ་བསྐྱེད་པས། ཨེ་ཧྱེ་ཧི་བྷ་ག་ཝཱན་མ་ཧཱ་ཀ་རུ་ཎི་ཀ་དྲྀ་ཤྱ་ཧོ་  
ས་མ་ཡ་སྟྭཾ་ས་མ་ཡ་སྟྭཾ། ཞེས་བརྗོད་ལ། ཞབས་བསིལ་དང། འཐོར་འཐུང་དང། ཉེ་རེག་དང། གདན་ཕུལ་ལ། མཆོད་པའི་ཡོ་བྱད་ཐམས་ཅད་ཕུལ་ལ། དེ་བཞིན་གཤེགས་པའི་རྩ་བའི་ཕྱག་རྒྱ་འཐབ་སྟེ། བཅོམ་ལྡན་གཟི་བརྗིད་འོད་དཔག་མེད། །ངན་སོང་ཐམས་ཅད་ཀུན་སྦྱོང་  
བ༑ བདེ་བའི་སྟོབས་ལྡན་ཐམས་ཅད་མཁྱེན། །ཐུགས་རྗེ་ཆེན་པོའི་རྒྱུན་གྱིས་ནི། །ཚེ་འདས་འདི་ལ་བྱིན་གྱིས་རློབས། །ཞེས་བརྗོད་ལ། ན་མོ་བྷ་ག་བ་ཏེ། སརྦ་དུརྒ་ཏི་པ་རི་ཤོ་དྷ་ནེ་རཱ་ཛཱ་ཡ་ཨ་མུ་ཀ་ཡཾ་བཛྲ་ཨ་དྷིཥྛཱ་ན་ཛྙཱ་ན་ས་མ་ཡེ་ཧཱུཾ། ཞེས་པའི་སྙིང་པོ་དེའི་སྙིང་གར་བསམ་པར་  
  
།དེ་ནས་བཅོམ་ལྡན་འདས་དེ་ཉིད་ལ་སྲེག་རྫས་ཐམས་ཅད་ལ་རིམ་པ་ཇི་ལྟ་བ་བཞིན་དུ། ན་མོ་བྷ་ག་བ་ཏེ་སརྦ་དུརྒ་ཏི་པ་རི་ཤོ་དྷ་ནེ་རཱ་ཛཱ་ཡ་ཏ་ཐཱ་ག་ཏཱ་ཡ་ཨརྷ་ཏེ་སམྱཀྶཾ་བུདྡྷཱ་ཡ། ཏདྱ་ཐཱ། ཨོཾ་ཤོ་དྷ་ནེ་ཤོདྷ་ནེ་སརྦ་པཱ་པཾ་བི་ཤོ་དྷ་ནེ་ཤུདྡྷེ་བི་ཤུདྡྷེ་སརྦ་ཀརྨ་ཨཱ་བ་རཎ་བི་ཤུདྡྷེ་ཨ་མུ་ཀཾ་སརྦ་  
བཱ་པཾ་ཀླེ་ཤ་ཀྵ་ཡཾ་ཀ་རི་ཤཱནྟིཾ་ཀུ་རུ་སཱ་ཧཱ། ཞེས་པའི་སྔགས་ཀྱིས་ལན་གྲངས་ཉི་ཤུ་རྩ་གཅིག་ཏུ་སྦྱིན་སྲེག་བྱ་བ་ཉིད་དོ། །དེ་ནས་ཞི་བའི་ཕུར་བུ་དངུལ་ལམ་ཙནྡན་དཀར་པོ་ལ་སོགས་པའི་ཤིང་ལས་སོར་བརྒྱད་དུ་འདུག་པ་རྩེ་མོ་ཟླུམ་པོར་བྱས་ཏེ། དེའི་ངོས་ལ་བདེ་བར་གཤེགས་པ་སྲས་  
དང་བཅས་པ་རྣམས་བསམས་ལ། ཨོཾ་བཛྲ་ཀཱི་ལི་ཀཱི་ལ་ཡ་ཨ་མུ་སརྦ་པཱ་པཾ་ཤཱནྟིཾ་ཀུ་རུ་སཱ་ཧཱ། ཞེས་པ་གང་ཟག་དེའི་སྡིག་པའི་ཚོགས་ལ་བཏབ་ལ། དེ་ནས་ཡུ་བ་ཙནྡན་དཀར་པོ་ལས་བྱས་ཤིང་མགོ་བོ་དངུལ་ལས་བྱས་པའི་ཐོ་བ་ཟླུམ་པོ་ཁྲུ་གང་བ་བྱས་པ་སྟེ། དེའི་སྟེང་དུ། ཨོཾ་ཤཾ་པ་ཏ་  
ཤཾ་པ་ཏ་ཤཾ་པ་ཏ་ཤཾ་པ་ཏ་ཤཾ་པ་ཏ་ཤཾ་པ་ཏ་ཤཾ་པ་ཏ་ཤཾ་པ་ཏ་ཤཾ་པ་ཏ་ཤཾ་པ་ཏ་ཤཾ་པ་ཏ་ཤཾ་པ་ཏ་ཤཾ་པ་ཏ་ཤཾ་པ་ཏ་ཤཾ་པ་ཏ་ཤཾ་པ་ཏ་ཤཱནྟིཾ་ཀུ་རུ་སཱ་ཧཱ། ཞེས་པས་བརྡུང་བར་བྱ་བ་དེ་ཁོ་ནའོ། །དེ་ནས་ཡང་མེ་ཏོག་ལག་ཏུ་ཐོགས་ཏེ། ཡི་གེ་བརྒྱ་པ་ལན་གསུམ་བརྗོད་དེ། བཟོད་པར་གསོལ་ལ་  
མཉེས་པར་བྱ་བ་ཉིད་དོ། །དེ་ནས་ཡང་རང་གི་ས་བོན་ལས་འོད་ཟེར་འཕྲོས་པས་ཕྱོགས་སྐྱོང་པ་རྣམས་སྤྱན་དྲངས་ནས་རང་རང་གི་གནས་སུ་བཞུགས་སུ་གསོལ་ཏེ། ཆེད་དུ་བརྗོད་པ་འདི་ཆེད་དུ་བརྗོད་དོ། །ཚངས་པ་ཆེན་པོ་མཆོག་གྱུར་པའི། །འཇིག་རྟེན་མགོན་པོ་བདག་ཉིད་ཆེ། །འདི་ཞེས་  
བྱ་བའི་སྡིག་སྦྱང་ཕྱིར། །འབར་བའི་ཁང་པར་སྲེག་བླུགས་བཞེས། །ཞེས་བརྗོད་ལ། ཞབས་བསིལ་བ་ལ་སོགས་པས་ཞབས་ལ། བསྲེག་པའི་རྫས་ཐམས་ཅད་ལ་རིམ་པ་ཇི་ལྟ་བ་བཞིན་དུ་མཆོད་སྦྱིན་ཆེན་པོའི་ཕྱག་རྒྱས་གཟར་བུ་སྙིང་གར་ཐོགས་ལ། ཨོཾ་བྲཧྨ་ཎཱ་ཡ་སརྦ་ཨུ་པ་དྲ་  
བ་ཤཱནྟིཾ་ཀུ་རུ་སཱ་ཧཱ། ཨོཾ་ཨིནྡྲཱ་ཡ་སརྦ་ཨུ་པ་དྲ་བ་ཤཱནྟིཾ་ཀུ་རུ་སཱ་ཧཱ། ཨོཾ་དཧྲྀ་ཏ་རཥྛཱ་ཡ་སཱ་ཧཱ། ཨོཾ་བི་རཱུ་ཌྷ་ཀཱ་ཡ་སརྦ་ཨུ་པ་དྲ་བ་ཤཱནྟིཾ་ཀུ་རུ་སཱ་ཧཱ། ཨོཾ་བི་རཱུ་པཱཀྵཱ་ཡ་སརྦ་ཨུ་པ་དྲ་བ་ཤཱནྟིཾ་ཀུ་རུ་སཱ་ཧཱ། ཨོཾ་བཻ་ཤྲ་བ་ཎཱ་ཡ་སརྦ་ཨུ་བ་དྲ་བ་ཤཱནྟིཾ་ཀུ་རུ་སཱ་ཧཱ། ཨོཾ་ཨིནྡྲཱ་ཡ་སརྦ་ཨུ་པ་དྲ་བ་ཤཱནྟིཾ་  
  
༄༅། །ཀུ་རུ་སཱ་ཧཱ། ཨོཾ་ཡ་མཱ་ཡ་སརྦ་ཨུ་པ་དྲ་བ་ཤཱནྟིཾ་ཀུ་རུ་སཱ་ཧཱ། ཨོཾ་བ་རུ་ཎཱ་ཡ་སརྦ་ཨུ་པ་དྲ་བ་ཤཱནྟིཾ་ཀུ་རུ་སཱ་ཧཱ། ཨོཾ་ཀུ་བེ་རཱ་ཡ་སརྦ་ཨུ་པ་དྲ་བ་ཤཱནྟིཾ་ཀུ་རུ་སཱ་ཧཱ། ཨོཾ་རུ་དྲཱ་ཡ་སརྦ་ཨུ་པ་དྲ་བ་ཤཱནྟིཾ་ཀུ་རུ་སཱ་ཧཱ། ཨོཾ་ཨགྣ་ཡེ་སརྦ་ཨུ་པ་དྲ་བ་ཤཱནྟིཾ་ཀུ་རུ་སཱ་ཧཱ། ཨོཾ་རཀྵ་  
ས་སརྦ་ཨུ་པ་དྲ་བ་ཤཱནྟིཾ་ཀུ་རུ་སཱ་ཧཱ། ཨོཾ་བ་ཡ་བྱ་སརྦ་ཨུ་པ་དྲ་བ་ཤཱནྟིཾ་ཀུ་རུ་སཱ་ཧཱ། ཨོཾ་ཙནྡྲཱ་ཡ་སརྦ་ཨུ་པ་དྲ་བ་ཤཱནྟིཾ་ཀུ་རུ་སཱ་ཧཱ། ཨོཾ་ཨ་དའི་ཏཱ་ཡ་སརྦ་ཨུ་པ་དྲ་བ་ཤཱནྟིཾ་ཀུ་རུ་སཱ་ཧཱ། ཨོཾ་བྷཱུ་མི་པ་ཏི་སརྦ་ཨུ་པ་དྲ་བ་ཤཱནྟིཾ་ཀུ་རུ་སཱ་ཧཱ། ཨོཾ་དེ་བའི་ཡ་སརྦ་ཨུ་པ་དྲ་བ་ཤཱནྟིཾ་ཀུ་རུ་སཱ་ཧཱ། ཞེས་བརྗོད་  
པས་དབུལ་བར་བྱ་བ་ཉིད་དོ། །དེ་ནས་ཡང་རང་གི་ས་བོན་ལས་འོད་ཟེར་སྤྲོས་པ་ལས་སྐྱེ་བ་རྣམ་པ་བཞིས་བསྡུས་པའི་སེམས་ཅན་ཐམས་ཅད་བཀུག་ལ་རང་གི་གནས་སུ་བཞག་ལ་ཆེད་དུ་བརྗོད་པ་འདི་ཆེད་དུ་བརྗོད་དོ། །ཧཱུཾ་ལྷ་ཀླུ་གནོད་སྦྱིན་སྲིན་པོ་མིའམ་ཅི། །དྲི་ཟ་མཁའ་ལྡིང་ལྷ་མིན་ལུས་  
སྲུལ་པོ། །མིའམ་ཅི་དང་ཡི་དགས་དུད་འགྲོ་དང། །མཁའ་འགྲོ་མ་དང་དམྱལ་བ་ལ་སོགས་པའི། །འགྲོ་དྲུག་སེམས་ཅན་སྐྱེ་བཞིས་བསྡུས་པ་རྣམས། །འདི་ཞེས་བྱ་བའི་རྣམ་སྨིན་སྦྱང་སླད་དུ། །རང་རང་གནས་སུ་ལྷག་པའི་བསམ་པས་གནོས། །ཞེས་བརྗོད་དེ། བསྲེག་པའི་རྫས་ཐམས་  
ཅད་ལ་རིམ་པ་ཇི་ལྟ་བ་བཞིན་དུ། དེའི་བག་ཆགས་དང་རྣམ་པར་སྨིན་པ་སྦྱང་བའི་ཕྱིར་བསྲེག་པར་བྱ་སྟེ། བདག་ཉིད་བཅོམ་ལྡན་འདས་ཕྱག་ན་རྡོ་རྗེའི་རྣལ་འབྱོར་དང་ལྡན་པར་བྱས་ལ། སྔགས་འདི་དག་བརྗོད་དོ། །ཨོཾ་ཨཱ་ཧཱུཾ་ཨ་མ་སུ་ཏི་པྲེ་ན་ཡ་སརྦ་སཏཱ་ཡ་ཨ་མུ་ཀཾ་སརྦ་ཀརྨ་ཤཱནྟིཾ་ཀུ་རུ་  
སཱ་ཧཱ། ཨོཾ་ཨཱ་ཧཱུཾ་ཨ་མ་སུ་ཏི་པྲེ་ན་ཡ་སརྦ་སཏཱ་ཡ་ཨ་མུ་ཀཾ་སརྦ་ཀརྨ་ཨཱ་བ་ར་ཎ་ཤཱནྟིཾ་ཀུ་རུ་སཱ་ཧཱ། ཨོཾ་ཨཱ་ཧཱུཾ། ཨ་མ་སུ་ཏི་པྲེ་ན་ཡ་སརྦ་སཏཱ་ཡ་ཨ་མུ་ཀཾ་པཱ་པཾ་ཤཱནྟིཾ་ཀུ་རུ་སཱ་ཧཱ། ཞེས་པའི་སྔགས་ལན་གྲངས་ཉི་ཤུ་རྩ་གཅིག་ཏུ་བསྲེག་པར་བྱའོ། །དེ་ནས་གཏོར་མ་རྣམས་ལ་རྣལ་འབྱོར་  
ཆེན་པོའི་ཏིང་ངེ་འཛིན་གྱིས་གཏོར་མ་བྱིན་གྱིས་བརླབས་ལ་ཕྱོགས་སྐྱོང་རྣམས་ལ་བྱིན་ཏེ། བཅོམ་ལྡན་འདས་ཕྱག་ན་རྡོ་རྗེའི་རྣལ་འབྱོར་གྱིས་དངོས་པོ་རྣམས་བསྒྱུར་ལ་ཚིམ་པར་གྱུར་བ་དང། ཆེད་དུ་བརྗོད་པའི་ཆེད་དུ་བརྗོད་དོ། །འཇིག་རྟེན་རྣམས་ཀྱི་མེས་པོ་མཆོག་ཁ་དོག་སེར་པོ་སྤྱི་  
  
།བདེར་གཤེགས་བསྟན་པ་སྲུང་མཛད་པ། །ཚངས་པ་ཆེན་པོ་ཕྱག་འཚལ་བསྟོད། །རྣམ་པར་རྒྱལ་བའི་ཁང་བཟངས་ན། །མདོག་དཀར་ཤེས་རབ་རལ་གྲི་ཅན། །ཆོས་ཀྱིས་ཆབ་སྲིད་གསལ་མཛད་པ། །མཆོག་གི་བརྒྱ་བྱིན་ཕྱག་འཚལ་བསྟོད། །ཤར་ཕྱོགས་རྒྱལ་པོ་  
དྲི་ཟའི་བདག་མདོག་དཀར་དགུ་བོ་རྒྱུད་མངས་འཛིན། །ཀུན་དུ་བདེར་གཤེགས་བསྟན་པ་སྲུང། །ཡུལ་འཁོར་སྲུང་ལ་ཕྱག་འཚལ་བསྟོད། །ལྷོ་ཕྱོགས་རྒྱལ་པོ་གྲུལ་བུམ་བདག་མདོག་སྡོ་ལག་ན་རལ་གྲི་འཛིན། །ཀུན་དུ་བདེར་གཤེགས་བསྟན་པ་སྲུང། །འཕགས་  
སྐྱེས་པོ་ལ་ཕྱག་འཚལ་བསྟོད། །ནུབ་ཕྱོགས་རྒྱལ་པོ་ཀླུ་ཡི་བདག་མདོག་དམར་ལག་ན་ཞགས་པ་འཛིན། །ཀུན་དུ་བདེར་གཤེགས་བསྟན་པ་སྲུང། །མིག་གི་བཟང་ལ་ཕྱག་འཚལ་བསྟོད། །བྱང་ཕྱོགས་རྒྱལ་པོ་གནོད་སྦྱིན་བདག་མདོག་སེར་ལག་ན་བེ་ཅོན་འཛིན། །ཀུན་དུ་  
བདེར་གཤེགས་བསྟན་པ་སྲུང། །གླང་པོའི་སྟེང་ན་རྡོ་རྗེ་འཛིན། །ཤེལ་མདོག་བསྟན་པ་སྲུང་བར་མཛད། །ཁྱོད་ནི་ལྷ་ཡི་རྒྱལ་པོ་སྟེ། །ལྷ་ཡི་རྒྱལ་པོ་ཕྱག་འཚལ་བསྟོད། །མ་ཧེའི་སྟེང་ན་ཐོད་དབྱུག་འཛིན། །སྤུག་མདོག་བསྟན་པ་སྲུང་མཛད་པ། །ཁྱོད་ནི་གཤིན་རྗེའི་རྒྱལ་པོ་སྟེ། །  
གཤིན་རྗེའི་འཁོར་བཅས་ཕྱག་འཚལ་བསྟོད། །ཆུ་སྲིན་སྟེང་ན་སྦྲུལ་ཞགས་འཛིན། །ཁྲག་མདོག་བསྟན་པ་སྲུང་མཛད་པ། །ཁྱོད་ནི་ཀླུ་ཡི་རྒྱལ་པོ་སྟེ། །ཀླུ་རྒྱལ་འཁོར་བཅས་ཕྱག་འཚལ་བསྟོད། །སེང་གེའི་གདན་ལ་དབྱུག་ཏོ་འཛིན། །གསེར་མདོག་བསྟན་པ་སྲུང་མཛད་པ། །  
ཁྱོད་ནི་གནོད་སྦྱིན་རྒྱལ་པོ་སྟེ། །གནོད་སྦྱིན་འཁོར་བཅས་ཕྱག་འཚལ་བསྟོད། །ཁྱུ་མཆོག་སྟེང་ན་རྩེ་གསུམ་འཛིན། །ཐལ་མདོག་བསྟན་པ་སྲུང་མཛད་པ། །ཁྱོད་ནི་འབྱུང་པོའི་རྒྱལ་པོ་སྟེ། །འབྱུང་པོའི་འཁོར་བཅས་ཕྱག་འཚལ་བསྟོད། །ར་སྐྱེས་སྟེང་ན་ཧོམ་གཟར་འཛིན། །མེ་  
མདོག་བསྟན་པ་སྲུང་མཛད་པ། །ཁྱོད་ནི་དྲང་སྲོང་རྒྱལ་པོ་སྟེ། །དྲང་སྲོང་འཁོར་བཅས་ཕྱག་འཚལ་བསྟོད། །མི་རོའི་སྟེང་ན་རལ་གྲི་འཛིན། །ཆུ་མདོག་བསྟན་པ་སྲུང་མཛད་པ། །ཁྱོད་ནི་སྲིན་པོའི་རྒྱལ་པོ་སྟེ། །སྲིན་པོའི་འཁོར་བཅས་ཕྱག་འཚལ་བསྟོད། །ཤ་བའི་སྟེང་ན་བ་དན་  
  
༄༅། །འཛིན། །དུང་མདོག་བསྟན་པ་སྲུང་མཛད་པ། །ཁྱོད་ནི་རླུང་ལྷའི་རྒྱལ་པོ་སྟེ། །རླུང་ལྷ་འཁོར་བཅས་ཕྱག་འཚལ་བསྟོད། །ཤིང་རྟའི་སྟེང་ན་པདྨ་འཛིན། །ཁྲག་མདོག་བསྟན་པ་སྲུང་མཛད་པ། །ཁྱོད་ནི་གཟའ་ཡི་རྒྱལ་པོ་སྟེ། །གཟའ་ཡི་འཁོར་བཅས་ཕྱག་འཚལ་  
བསྟོད། །ངང་པའི་སྟེང་ན་ཨུཏྤལ་འཛིན། །དུང་མདོག་བསྟན་པ་སྲུང་མཛད་པ། །ཁྱོད་ནི་སྐར་མའི་རྒྱལ་པོ་སྟེ། །སྐར་མའི་འཁོར་བཅས་ཕྱག་འཚལ་བསྟོད། །ཕག་གི་སྟེང་ན་ལྕགས་ཀྱུ་འཛིན། །སོལ་མདོག་བསྟན་པ་སྲུང་མཛད་པ། །ཁྱོད་ནི་ཡི་དགས་རྒྱལ་པོ་སྟེ། །ཡི་དགས་འཁོར་  
བཅས་ཕྱག་འཚལ་བསྟོད། །པདྨའི་སྟེང་ན་བུམ་པ་འཛིན། །གསེར་མདོག་བསྟན་པ་སྲུང་མཛད་པ། །ཁྱོད་ནི་ནོར་འཛིན་རྒྱལ་པོ་སྟེ། །ནོར་འཛིན་འཁོར་བཅས་ཕྱག་འཚལ་བསྟོད། །ལྷ་དང་ཀླུ་དང་གནོད་སྦྱིན་དང། །ལྷ་མིན་མི་དང་ལྟོ་འཕྱེ་ཆེ། །ཤ་ཟ་གཤིན་རྗེ་མཁའ་འགྲོ་  
མ༑ །སྲིན་པོ་ཡི་དགས་ནམ་མཁའ་ལྡིང། །མིའམ་ཅི་དང་དྲི་ཟ་དང། །གྲུལ་བུམ་དང་ནི་སྲིན་པོ་དང། །ལུས་སྲུལ་མ་མོའི་མདོག་རྣམས་དང། །བྱ་དང་གཞོན་ནུ་སྐེམ་བྱེད་པ། །གྲིབ་གནོན་དང་ནི་བརྗེད་བྱེད་དང། །སྨྲ་བྱེད་དང་ནི་ཕྲ་མེན་མ། །དུད་འགྲོ་དམྱལ་བ་མི་མ་ཡིན། །གདོན་  
རིགས་སྟོང་ཕྲག་བརྒྱད་ཅུ་དང། །གཞན་ཡང་སྐྱེ་བ་བཞིས་བསྡུས་པའི། །སེམས་ཅན་འགྲོ་བ་ཐམས་ཅད་ལ། །མཆོད་སྦྱིན་ཆེན་པོ་འདི་སྟེར་བས། །སེམས་ཅན་འདི་ཞེས་བྱ་བ་ཡི། །ལན་ཆགས་ཐམས་ཅད་བྲལ་བར་གྱིས། །ནང་དང་སྡུག་བསྔལ་འཁྲུག་པ་དང། །དུས་མིན་  
འཆི་དང་བཀྲ་མི་ཤིས། །དེ་བཞིན་གནོད་པ་སྣ་ཚོགས་དང། །མཆོད་སྦྱིན་འདི་ཡིས་ཞི་གྱུར་ནས། །ཚེ་དང་བསོད་ནམས་འཕེལ་བ་དང། །དབང་ཕྱུག་ནོར་ནི་འབྱོར་པ་དང། །ལོ་ལེགས་བདེ་བ་རྙེད་པ་དང། །ནད་མེད་པ་དང་བཀྲ་ཤིས་ཤོག་དེ་བཞིན་ཕ་རོལ་ཚོགས་གཞོམ་  
དང༑ །དགྲ་རྣམས་མ་ལུས་གཞོམ་པ་ནི། །མཆོད་སྦྱིན་འདི་ཡི་སྟོབས་ཀྱིས་ནི། །བསམ་པ་ཡིད་བཞིན་འགྲུབ་གྱུར་ཅིག་ཅེས་བརྗོད་དེ། འབྱུང་པོ་ཐམས་ཅད་པའི་གཏོར་མའི་སྔགས་བརྗོད་དེ། མེ་ཏོག་གི་ཕྲེད་བ་དོར་བར་བྱའོ། །དེ་ནས་ཕོ་ཉའི་སྦྱིན་སྲེག་བྱ་སྟེ། དེ་ནས་  
  
ཁྲོ་བོ་ཁམས་གསུམ་རྣམ་པར་རྒྱལ་བ་གོང་དུ་སྨོས་པའི་ཆ་ལུགས་ཇི་ལྟ་བ་བཞིན་དུ་བཞུགས་སུ་གསོལ། ཞབས་བསིལ་ལ་སོགས་ཡོ་བྱད་ཐམས་ཅད་ཀྱིས་ཡོངས་སུ་མཆོད་དེ། དེ་ནས་སྲེག་རྫས་ཐམས་ཅད་སྣོང་[*SNOD]གཅིག་ཏུ་བསྲེས་ལ། བདུད་རྩིར་  
བྱིན་གྱིས་བརླབ་པར་བྱའོ། །ཨོཾ་ཨ་མི་ཏ་ཨ་མི་ཏེ་ཨ་མི་ཏོདྦྷཱ་བེ། ཨ་མི་ཏ་སཾ་བྷཱ་བེ། ཨ་མི་ཏ་བི་ཀྲཱནྟེ། ག་མི་ནི། སརྦ་ཀརྨ་ཀླེ་ཤ་ཀྵ། ཞེས་པས་བསྟན་ཏེ། མཐེའུ་ཆུང་གཉིས་ལུ་གུ་རྒྱུད་དུ་སྦྲེལ་ཏེ། ཁུ་ཚུར་བསྣོལ་བའི་སྡིགས་མཛུབ་གཉིས་སྙིང་གར་བྱ་ཞིང། ཨོཾ་བཛྲ་ཀྲོ་དྷ་ཏྲཻ་  
ལོཀྱ་བི་ཛ་ཡ་ད་ཧ་ད་ཧ་སརྦ་ན་ར་ཀ་ག་ཏི་ཧེ་ཏུཾ་ཧཱུཾ་ཕཊ། ཨོཾ་པ་ཙ་པ་ཙ་སརྦ་པྲེ་ཏ་ག་ཏི་ཧེ་ཏུཾ་ཧཱུཾ་ཕཊ། ཨོཾ་མ་ཐ་མ་ཐ་སརྦ་ཏཱིརྱ་ཀ་ག་ཏི་ཧེ་ཏུཾ་ཧཱུཾ་ཕཊ། ཨོཾ་ཏྲཻ་ལོཀྱ་བི་ཛ་ཡ་སརྦ་ཀརྨ་ཨཱ་བ་ར་ཎ་ཀླེ་ཤ་ཀྵ་ཡཾ་ཀ་རི་སཱ་ཧཱ། ཨོཾ་ཏྲཻ་ལོཀྱ་བི་ཛ་ཡ་སརྦ་ཀླེ་ཤ་ཨཱ་བ་ར་ཎ་ཀྵ་ཡཾ་ཀ་རི་སཱ་ཧཱ། ཨོཾ་ཏྲཻ་ལོཀྱ་བི་ཛ་  
ཡ་སརྦ་ཨཱ་བ་ར་ཎ་ཀྵ་ཡཾ་ཀ་རི་སཱ་ཧཱ། ཨོཾ་ཏྲཻ་ལོཀྱ་བི་ཛ་ཡ་སརྦ་ཀརྨ་ཨཱ་བ་ར་ཎ་ཀྵ་ཡཾ་ཀ་རི་སཱ་ཧཱ། ཞེས་པའི་སྙིང་པོ་བརྒྱ་ཕྲག་སྟོང་ངམ། བྱེ་བའི་ཚད་དམ། ཡང་ན་སྟོང་གི་གྲངས་སམ། ཡང་ན་བརྒྱ་རྩ་བརྒྱད་པ་ལ་སོགས་པས་དེའི་མིང་དང་བསྲེས་པས་བསྲེག་པར་བྱ་བ་ཉིད་  
དོ༑ །དོན་དེ་ལྟར་ཕོ་ཉའི་སྦྱིན་སྲེག་བྱས་ནས་ཚེ་འདས་པའི་སྡིག་པ་བཅོམ་པའི་རྟགས་ནི། དེས་རྒྱུད་དུ་གསུངས་པའི་མཚན་མ་ལས་ཤེས་པར་བྱ་སྟེ། དེ་ཡང་སྡིག་པ་དང་ཉོན་མོངས་པ་བཅོམ་པའི་རྟགས་ནི་སྟེང་དུ་དྲད་པོར་འབར་བ་དང། དུ་བ་ལ་སོགས་པས་ནག་ནོག་མེད་པ་དང་  
ཟླུམ་ཞིང་སྟེང་དུ་མི་འཕྲོ་བ་དང། དལ་གྱིས་གློག་བཞིན་དུ་མདངས་གསལ་བ་དང། སྒྲ་ལ་སོགས་པ་ཆུང་བར་འབར་བ་དང། ཡང་ན་མེ་ལྷ་ཉིད་ཀྱིས་གཟུགས་ཇི་ལྟ་བ་བཞིན་དུ་བསྲེག་ཁང་གི་ནང་དུ་གསལ་བར་སྟོན་པ་ན། རྟགས་དེ་དག་གིས་ཚེ་འདས་པ་དེ་སེམས་ཅན་དམྱལ་བ་ལ་སོགས་  
པའི་གནས་ནས་གྲོལ་ཏེ། ལྷ་ལ་སོགས་པའི་གནས་བདེ་འགྲོར་སྐྱེ་བར་ཤེས་པར་བྱ་བ་ཉིད་དོ། །དེ་ནས་རྩ་བའི་དཀྱིལ་འཁོར་ཆེན་པོ་ལ་བརྟེན་ཏེ། ཚེ་འདས་པའི་དོན་དུ་ཕྱོགས་བཞིར་འཁོར་ལོས་སྒྱུར་བའི་སྦྱིན་སྲེག་ཇི་ལྟ་བ་བཞིན་དུ་ནི། དེ་ཉིད་ཚེ་དང་ལོངས་སྤྱོད་རྒྱས་པར་བྱ་བ་དང་  
  
༄༅། །ནད་པ་ལ་སོགས་པའི་གནོད་པའི་ཚོགས་ཞི་བར་བྱ་བ་དང། ལྷ་ལ་སོགས་པའི་འཇིག་རྟེན་གསུམ་དབང་དུ་གྱུར་པ་དང། དགྲ་དང་མ་རུངས་པའི་ཚོགས་གཞོམ་པར་བྱ་བའི་དོན་དུའོ། །དེ་དག་གི་རྗེས་ལ་ཇི་ལྟར་གོང་དུ་སྨོས་པའི་བསྟོད་པ་བྱས་ལ། བཟོད་པར་གསོལ་ལ་  
གཤེགས་པར་བྱ་སྟེ། དེ་ལ་ཡེ་ཤེས་ཀྱི་དཀྱིལ་འཁོར་ནི་ཏིང་ངེ་འཛིན་གྱིས་གཤེགས་སུ་གསོལ་བར་བྱ་སྟེ། གཟུགས་བརྙན་གྱི་དཀྱིལ་འཁོར་ནི་ཆོས་ཐམས་ཅད་བདག་མེད་པར་བསྒོམས་ལ། ཨོཾ་ཤཱུ་ནྱ་ཏཱ་སྭ་བྷཱ་བ་སརྦ་དྷརྨ་ཤཱུ་ནྱ་ཏཱ་སྭ་བྷཱ་བ་ཧཾ། ཞེས་བརྗོད་པས་ཐམས་ཅད་བསྡུ་བར་  
བྱའོ༑ །དེ་ནས་ཐལ་བར་གྱུར་པ་དང། ཐལ་བ་བསྡུ་བའི་ཆོ་ག་བྱ་སྟེ། དེ་ལ་དང་པོར་ཁྲོ་བོའི་ཏིང་ངེ་འཛིན་དུ་སྙོམས་པར་ཞུགས་ནས། ས་ཕྱོགས་དེའི་བགེགས་བསྐྲད་ལ། དེ་ནས་དེ་བཞིན་གཤེགས་པ་ངན་སོང་ཐམས་ཅད་རྣམ་པར་སྦྱོང་བའི་སྐུར་བསྒོམ། རྩ་བའི་སྔགས་བརྒྱ་  
རྩ་བརྒྱད་བཏབ་པའི་རིགས་ལྔའི་ཕྱག་རྒྱས་རིན་པོ་ཆེ་སྣ་ལྔའི་ཕྱེ་མར་བྱིན་གྱིས་བརླབས་ནས། རྡོ་རྗེ་རྩེ་ལྔ་པའི་ཕྱག་རྒྱ་བཅས་ལ། ཨོཾ་བཛྲ་སཏ་སུ་སཾ་གྲ་ཧ་ཧཱུཾ། ཞེས་པའི་སྔགས་ཀྱིས་རས་དཀར་པོ་གཙང་མའི་ནང་དུ་བསྡུ་བར་བྱའོ། །དེ་ནས་དེ་ཉིད་ཀྱི་ཚེ་ཐལ་བར་གྱུར་པ་དང་  
སྐུ་གདུང་གི་ལས་བརྩམ་པར་བྱ་སྟེ། དེ་ལ་དང་པོར་ཐལ་བ་དང་རུས་པ་ཕྱེ་མར་བཏགས་པ་ལ། ག་པུར་ལ་སོགས་པའི་དྲི་ཆུ་ལ་རྩ་བའི་སྔགས་ཀྱིས་བཏབ་སྟེ་བའི་འོ་མ་དང། མར་དང། ཞོ་དང། ཆུ་དང། ལྕི་བ་ལ་སོགས་པ་རྩ་བའི་སྔགས་འབུམ་དུ་བཟླས་པས་བརྫིས་ཏེ། དེ་དང་  
ས་ཁ་དོག་དཀར་པོ་ལ་ག་བུར་ལ་སོགས་པའི་དྲིས་བསྒོས་པ་དང། འཇིམ་པ་ལེགས་པར་བསྲེས་ལ་དཀྱིལ་འཁོར་གྱི་ལྷའི་གཟུགས་སུ་བྱ་བའམ། རང་གི་ལྷའི་གཟུགས་སུ་བྱ་བའམ། ཡང་ན་མཆོད་རྟེན་གྱི་གཟུགས་སུ་བྱས་ཏེ། དེ་ནས་ཡོངས་སུ་དག་པའི་ཆོ་ག་བྱ་བ་ནི། རྣལ་  
འབྱོར་པས་སྲིད་པ་བར་མདོའི་སེམས་ཅན་ལ་ནི། འདི་ལྟར་བདུན་པ་གཉིས་པ་ལ་ནི་དམྱལ་བའི་དཀྱིལ་འཁོར་གླིང་བཅུ་དྲུག་པ་ལ་རོ་དོང་ཟབ་བུ་བཅས་པའི་དབུས་སུ་གཙུག་ཏོར་དགུ་པའི་དཀྱིལ་འཁོར་བཞེངས་ལ། དེ་ལ་ཆོ་ག་ཇི་ལྟ་བ་བཞིན་དུ་ཡོངས་སུ་མཆོད་ལ་རྫིང་བུའི་ནང་ནས་ཉ་  
  
རྩ་བའི་སྔགས་བུམ་པ་དཀར་པོ་ལ་བསྔགས་པས་སྲིད་པ་བར་མ་དོའི་སེམས་ཐིག་ལེའི་གཟུགས་སུ་གནས་པ་གདོན་པར་བྱའོ། །བདུན་པ་གསུམ་པ་ལ་ཡི་དགས་ཀྱི་དཀྱིལ་འཁོར་གླིང་བཞི་པའི་དབུས་སུ་གོང་བུ་སྨོས་པའི་དཀྱིལ་འཁོར་གྱི་བུམ་པ་ལ་བཟླས་པའི་ཐིག་ལེའི་གཟུགས་  
གདོན་པར་བྱ་བ་དང། བཞི་པ་ལ་དུད་འགྲོའི་དཀྱིལ་འཁོར་གླིང་བཞི་པའི་དབུས་སུ་དཀྱིལ་འཁོར་བྲིས་པས་ཐིག་ལེའི་གཟུགས་དུད་འགྲོའི་གནས་ནས་གདོན་པར་བྱ་བ་དང། ལྔ་པ་ལ་ལྷ་མ་ཡིན་གྱི་དཀྱིལ་འཁོར་ཟླུམ་པོའི་དབུས་སུ་དཀྱིལ་འཁོར་ལ་བརྟེན་ཏེ། ཐིག་ལེའི་གཟུགས་  
ལྷ་མ་ཡིན་གྱི་གནས་ནས་གདོན་པར་བྱ་བ་དང། དྲུག་པ་ལ་མིའི་དཀྱིལ་འཁོར་གླིང་བཞི་པའི་དབུས་སུ་དཀྱིལ་འཁོར་བྲིས་ལ་ཐིག་ལེའི་གཟུགས་དབུལ་པོའི་གནས་ནས་གདོན་པར་བྱ་བ་དང། བདུན་པ་ལ་ལྷའི་དཀྱིལ་འཁོར་ཉི་ཤུ་རྩ་གཅིག་པའི་དབུས་སུ་དཀྱིལ་འཁོར་བྲིས་ལ་  
ཐིག་ལེའི་གཟུགས་ལྷ་ཚེ་རིང་པོའི་གནས་ནས་གདོན་ཅིང་རྣམ་པར་གྲོལ་བ་ལ་སོགས་པའི་མཚན་མར་གྱུར་ན། དེ་ཉིད་ཀྱི་མཚན་མོ་སྲིད་པ་བར་མ་དོའི་སེམས་ཅན་གྱི་ཀུན་གཞི་རྣམ་པར་ཤེས་པ་འཁོར་བ་ལས་ལྡོག་པའི་རྒྱུས་འཇུག་པ་ཡིན་ཏེ། དེའི་ཚེ་དེའི་རིགས་ཀྱི་གཙོ་བོ་རྒྱལ་པོ་ལ་  
སོགས་པའི་མིའི་གཟུགས་བྱས་ཏེ། གཟུགས་དེའི་སྙིང་གར་བྲིས་པའི་མིང་དང་ཙནྡན་དཀར་པོ་དང་དམར་པོ་བསྲེས་པའི་སྦྱོར་བས་ཕ་དང་མ་ཚོགས་པའི་ཚུལ་བྱས་ཏེ། དེ་བཞིན་གཤེགས་པས་བྱིན་གྱིས་བརླབས་ལ་དམིགས་པར་བྱས་པ། དེའི་སྐད་ཅིག་མ་ལ་སྙོམས་པར་འཇུག་  
པའི་སྦྱོར་བ་ལ་དམིགས་པས་ཡོངས་སུ་དག་པའི་ཏིང་ངེ་འཛིན་ལ་ཞུགས་ནས་ཐབས་དང་ཤེས་རབ་ཁ་སྦྱོར་བའི་རྣལ་འབྱོར་གྱིས་རང་གི་པདྨར་བཅུག་ནས་དཀྱིལ་འཁོར་དུ་དབང་བཅུ་རྫོགས་པར་བསྐུར་ལ། ཕྱག་རྒྱ་ཆེན་པོའི་གཟུགས་སུ་བཏགས་ཏེ། མེ་ཏོག་གི་ཕྲེང་བ་ཐོགས་ནས་  
ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ངན་སོང་ཐམས་ཅད་ཡོངས་སུ་སྦྱོང་བའི་གཟི་བརྗིད་ཀྱི་རྒྱལ་པོ་ལ་ཕྱག་འཚལ་ལོ། །ཨོཾ་ཡ་ཐཱ་ས་མ་ཡོ་ག་ཐཱ་  
  
༄༅། །སིདྡྷ་སཱ་ཧཱ། ཨོཾ་ཀཱ་ཡ་བི་ཡ་སྟཱ་ཡ་སཱ་ཧཱ། ཨཱ་བཱཀ་བི་ཡ་སྟཱ་ཡ་སཱ་ཧཱ། ཧཱུཾ་ཙིཏྟ་བི་ཡ་སྟཱ་ཡ་སཱ་ཧཱ། ཞེས་བརྗོད་པས། དེ་བཞིན་གཤེགས་པའི་ཏིང་ངེ་འཛིན་གྱིས་རབ་ཏུ་གནས་པར་བྱ་བ་ཉིད་དོ། །དེ་ནས་གཟུགས་དེ་ཉིད་རྒྱལ་པོ་ལ་སོགས་པའི་ཆ་ལུགས་སུ་བྱས་པས་  
དེ་བཞིན་གཤེགས་པའི་སྐུ་གདུང་རིང་བསྲེལ་དང་ལྡན་པའི་ནང་དུ་བཅུག་ལ་ལོ་བྮིའམ་ལྔའམ་གཅིག་གམ། ཟླ་དྲུག་གམ་གསུམ་མམ། གཅིག་གི་བར་དུ། དེ་བཞིན་གཤེགས་པའི་རྩ་བའི་སྔགས་སྟོང་ངམ། འབུམ་ལ་སོགས་པ་བཟླས་ནས་དེར་མཆོད་པ་རྣམ་པ་ལྔས་མཆོད་ལ་  
ཞག་རེ་བཞིན་དུ་མཆོད་རྟེན་གྱི་གཟུགས་ལ་བདེ་བར་གཤེགས་པ་ལྔའི་ཕྱག་རྒྱ་བཅས་པས་གནས་ཇི་ལྟ་བ་བཞིན་དུ་དབང་བསྐུར་བར་བྱ་བ་ཉིད་དོ། །དེ་ནས་ངན་འགྲོ་ལས་རྣམ་པར་གྲོལ་བར་གྱུར་པ་ནི་མཆོད་རྟེན་འབར་བ་དང། གཟུགས་འཛུམ་པ་དང། ག་པུར་ལ་སོགས་པ་དྲིའི་ཐིག་  
ལེའི་སྐུད་པ་དང། བདུག་པའི་ཚེ་འོད་སྣང་བ་དང། དྲི་ཡིད་དུ་འོང་བ་ཚོར་བ་དང། སྐུ་གདུང་ལ་སོགས་པ་འབར་བ་དང། ས་གཡོ་བ་དང། མེ་ཏོག་དང། རྒྱན་ལ་སོགས་པ་འོད་འབར་བ་དང། དུང་དང་པི་ཝང་ལ་སོགས་པའི་སྒྲ་གྲགས་པ་ན། སྡིག་ཅན་གང་ཟག་དེ་  
ངན་འགྲོ་ལས་གྲོལ་བར་ཤེས་པར་བྱའོ། །ཡང་སྡིག་པ་ཆེན་པོ་བྱས་པའི་སེམས་ཅན་དེ་ཉིད་ངན་སོང་གསུམ་ལས་མ་གྲོལ་བ་ནི། རྟགས་དང་མཚན་མ་དེ་དག་མི་འབྱུང་བ་སྟེ། དེ་ལ་རྣལ་འབྱོར་མཆོག་གི་སྙིང་རྗེ་ཆེན་པོ་དང་ལྡན་པས་ཡིད་སྐྱོ་བ་མེད་པས་བརྩེ་བ་ཆེན་པོ་བསྐྱེད་དེ་  
དེ་བཞིན་གཤེགས་པ་ངན་སོང་ཐམས་ཅད་ཡོངས་སུ་སྦྱོང་བའི་རྒྱལ་པོའི་དཀྱིལ་འཁོར་ཆེན་པོ་བཞེངས་སུ་གསོལ་ལ། མཆོད་པ་རྒྱ་ཆེན་པོ་བྱས་ལ། དེ་བཞིན་གཤེགས་པའི་རྩ་བའི་རིག་པའམ། དེ་བཞིན་གཤེགས་པ་ཐམས་ཅད་ཀྱི་སྙིང་པོ་འབུམ་ཕྲག་སྟོང་ངམ། ཡང་ན་  
ཇི་སྲིད་མཚན་མ་བྱུང་གི་བར་དུ། དེ་བཞིན་གཤེགས་པ་ཡིད་ལ་བྱེད་པའི་སེམས་མཉམ་པར་གཞག་པས་བཟླས་པར་བྱ་བ་ཉིད་དོ། །དེའི་རྗེས་ལ་བཟླས་པའི་གྲངས་སུ་ཐིམ་པ་དང། མཚན་མ་བྱུང་བའི་མཚན་མོ་ཐོག་ཐག་ཏུ་མཆོད་པ་དང། གཏོར་མའི་ཚོགས་ཆེན་པོ་བྱས་  
  
མི་ཉལ་བར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ངན་སོང་ཐམས་ཅད་ཡོངས་སུ་སྦྱོང་བའི་གཟི་བརྗིད་ཀྱི་རྒྱལ་པོའི་སྙིང་པོ་བཟླས་པས། ཚེ་འདས་པ་དེ་ཉིད་ལྷའི་གཟུགས་སུ་གྱུར་ཏེ། དེ་ལ་རྣལ་འབྱོར་པས་བདག་གི་དོན་ཕུན་སུམ་ཚོགས་  
བར་བྱ་བའི་ཕྱིར་ཞི་བ་ལ་སོགས་པའི་ལས་ཐམས་ཅད་བཅོལ་བ་དང། གཞན་ཡང་བདག་ཉིད་ཇི་ལྟ་བུར་གྱུར་པའི་གཏམ་དང། དམ་ཚིག་ཆེན་པོའི་དབང་གིས་བདག་ཇི་སྲིད་འཇིག་རྟེན་འདི་ན་གནས་ཀྱི་བར་དུ་ཁྱོད་ཀྱིས་འཇིག་རྟེན་པ་རྣམས་ཀྱི་དོན་ཕུན་སུམ་ཚོགས་པ་ཐམས་ཅད་  
བདག་གི་རྣ་ལམ་དུ་སྒྲོགས་ཤིག་ཅེས་བརྗོད་ལ། མེ་ཏོག་གི་ཕྲེང་བ་ལ་དེ་བཞིན་གཤེགས་པའི་སྔགས་ལན་བརྒྱ་རྩ་བརྒྱད་མངོན་པར་བཟླས་ལ་སྤྱི་བོར་བཞག་སྟེ། ཨོཾ་བཛྲ་ས་ཏྭ་ས་མ་ཡ། རཀྵནྟུ་མ་མ་སརྦ་སག་ཛ་ཀུརྦནྟི་ཧཱུཾ། ཞེས་བརྗོད་ལ་གཏད་བར་བྱ་སྟེ། དེས་ཀྱང་  
བདག་གིས་ཁྱོད་ཀྱི་བཀའ་ཇི་ལྟ་བ་བཞིན་དུ་ཞེས་བརྗོད་དེ། དེ་དགའ་ཞིང་མགུ་ནས་འགྲོ་བར་འགྱུར་རོ། །དེ་ནས་གལ་ཏེ་མེའི་ནང་དུ་རྟགས་རྣམས་མཐོང་ན་ནི། སྙིང་ལས་ཆུང་དུས། ཐལ་བ་དང། རུས་པ་དང། བྱེ་མ་དང། ཉུངས་ཀར་ལ་དེ་བཞིན་གཤེགས་པའི་  
སྔགས་སྟོང་ལ་སོགས་པ་བཏབ་ནས། བདག་ཉིད་རྡོ་རྗེ་འཛིན་པའི་གཟུགས་ཀྱིས་དེ་དག་གི་རྡུལ་རེ་རེ་ལ། དེ་བཞིན་གཤེགས་པའི་རྒྱལ་པོ་རེ་རེར་བསྒོམས་ལ། དེའི་སྔགས་དང་ཕྱག་རྒྱས་བྱིན་གྱིས་བརླབས་ནས། ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ལ་  
ཕྱག་འཚལ་ལོ། །དེ་བཞིན་གཤེགས་པའི་བཀའ་ཡང་དག་པའི་བདེན་པ་དང། བདེན་པའི་བྱིན་གྱི་རླབས་དང། སྔགས་དང་ཕྱག་རྒྱའི་བདེན་པ་དང། བདེན་པའི་བྱིན་གྱི་རླབས་ཀྱི་སྟོབས་ཀྱིས། རྡུལ་འདི་དག་དེ་བཞིན་གཤེགས་པའི་སྐུ་རེ་རེར་གྱུར་ནས། འདི་གང་  
དུ་གནས་པ་དང། འདི་གང་ལ་རེག་པའི་སེམས་ཅན་ཐམས་ཅད་སྡིག་པའི་ལམ་ནས་གྲོལ་ནས། དགེ་བའི་ལམ་ལ་ཞུགས་ཏེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པར་གྱུར་ཅིག་ཅེས་སྨོན་ལམ་བཏབ་སྟེ། གཏོར་མ་དང་བཅས་པ་རྒྱ་མཚོར་འབབ་པའི་ཆུ་བོའམ་  
  
༄༅། །མཚེའུ་འམ། འབབ་ཆུ་ལ་སོགས་པའི་ནང་དུ་དོར་བར་བྱའོ། །རྒྱུད་ཀྱི་རྒྱལ་པོ་དྲི་མེད་ལས། །བདག་གིས་རོ་སྲེག་རྒྱས་བཤད་ལས། །བསོད་ནམས་རྒྱ་ཆེན་གང་ཐོབ་དེས། །འགྲོ་ཀུན་རྡོ་རྗེ་རྒྱལ་པོར་ཤོག། །སློབ་དཔོན་ཆེན་པོ་ཀུན་དགའ་སྙིང་པོས་མཛད་པ། ངན་  
སོང་ཐམས་ཅད་ཡོངས་སུ་སྦྱོང་བའི་རྒྱུད་ཀྱི་རྒྱལ་པོའི་རོའི་སྦྱིན་སྲེག་གི་ཆོ་ག་རྫོགས་སོ།། །།རྒྱ་གར་གྱི་མཁན་པོ་ཀ་ན་ཀ་ཝརྨ་དང། དགེ་སློང་རིན་ཆེན་བཟང་པོས་བསྒྱུར་ཅིང་ཞུས་ཏེ་གཏན་ལ་ཕབ་པའོ།།  
  
  
