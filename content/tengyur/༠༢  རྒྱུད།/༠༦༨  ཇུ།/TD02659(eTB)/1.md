  
།རྒྱ་གར་སྐད་དུ། ཧོ་མ་བི་དཧིཿ། བོད་སྐད་དུ། སྦྱིན་སྲེག་གི་ཆོ་ག་བཅོམ་ལྡན་འདས་མི་འཁྲུགས་པ་ལ་ཕྱག་འཚལ་ལོ། །སྦྱིན་སྲེག་ཆེན་པོའི་རིམ་པ་ནི། །དཀྱིལ་འཁོར་ཆེན་པོའི་དབུས་སུ་ནི། །ཐབ་  
  
།གྲུ་བཞི་སྒོ་བཞི་རྟ་བབས་བྲི། །ཡང་ན་མ་བྲིས་པ་ཡང་རུང། །བུང་ཤིང་བརྩིགས་ཏེ་སྲེག་རྫས་བསོག་མཆོད་དང་གཏོར་མ་ལ་སོགས་དགྲམ། །བླ་རེ་བྲིས་པའི་ས་ཕྱོགས་སུ། །བདེ་བའི་སྟན་ལ་འདུག་སྟེ་བསྒོམ། །རབ་ཏུ་རྫས་ལ་བྲབ་བརྡེག་བྱ། །མེ་སྦར་མེ་ལྷ་བསྐྱེད་པ་  
ནི༑ །རཾ་ལས་མེ་ལྷར་དྲང་སྲོང་ནི། །བགྲང་ཕྲེང་རིལ་བ་ཕྱག་ན་འཛིན། །ཚུར་གཤེགས་ཚུར་གཤེགས་འབྱུང་པོ་ཆེ། །མེ་ལྷའི་རྒྱལ་པོ་དྲང་སྲོང་མཆོག་དགང་བླུགས་ཞལ་ཟས་བཞེས་སླད་དུ། །འབར་བའི་གདན་ལ་བཞུགས་སུ་གསོལ། །ཨོཾ་ཨགྣ་ཡེ་ཛྭ་ལཱ་ཡ་ཛཿ་ཧཱུཾ་བཾ་ཧོཿ། གཉིས་སུ་མེད་  
པར་བསྟིམས་པ་ལ། །ཨོཾ་བཛྲ་ཡཀྵ་ཧཱུཾ་ཞེས། བསངས་ཏེ་མར་གྱི་དགང་བླུགས་དབུལ། །མཆོད་བསྟོད་སྲེག་རྫས་རིམ་པར་དབུལ། །དེ་ནས་མཆོད་བསྟོད་མེ་ལྷ་ནི། །གཤེགས་པའམ་འབར་བའི་རྣམ་པར་རོ། །དེ་ནས་པདྨ་ཟླ་བ་ལ། །དད་པ་དང་ནི་དམ་ཚིག་གིས། །ཚུར་གཤེགས་ཚུར་  
གཤེགས་བཅོམ་ལྡན་འདིར། །བདག་ལ་མཆོད་ཡོན་བཞེས་ནས་ཀྱང། །མཆོད་པས་བདག་ལ་དགྱེས་པར་མཛོད། །ཨོཾ་བིགྷ་ནཱནྟ་ཀྲྀ་ཏ་ཧཱུཾ་ཕཊ། ཐལ་མོ་སྦྱར་ལ་མཛུབ་གཉིས་དགྱེད། །ཨོཾ་ཏ་ཐཱ་ག་ཏོངྦྷ་བཱ་ཡ་སཱ་ཧཱ། ཛཿ་ཧཱུཾ་བཾ་ཧོཿ། །མཆོད་དང་བསྟོད་པ་བྱས་ནས་ནི། །མར་དང་གྲོ་དང་སྲན་མ་  
དང༑ །ཞོ་དང་སྨན་དང་དའུར་ཝ་དང། །ཀུ་ཤ་ཡམ་ཤིང་མེ་ཏོག་དང། །ཏིལ་དང་ཡུངས་ཀར་ལ་སོགས་བསྲེག་ཐམས་ཅད་རྒྱུན་གཅོད་སྔགས་ཀྱིས་བྱ། །ཁྱད་པར་ལས་སུ་བྱ་བ་ནི། །ཏིལ་དང་ཡུངས་ཀར་དག་ལ་ནི། །བྲྒྱའམ་སྟོང་ངམ་ཁྲི་རུ་བསྲེག་སྡིག་སྒྲིབ་སྦྱོང་བའི་ལས་སུ་བསྟན། །  
དེ་ནས་མཆོད་བསྟོད་གཏོར་མ་གཏང། །བསྔོ་དང་བཟོད་པར་གསོལ་ཏེ་གཤེགས། །རྫས་ལྷག་མེ་ཡི་ལྷ་ལ་དབུལ། །མཆོད་བསྟོད་བཟོད་པར་གསོལ་ཏེ་གཤེགས། །ཁྱོད་ཀྱིས་སེམས་ཅན་དོན་ཀུན་མཛད། །རྗེས་སུ་མཐུན་པའི་དངོས་གྲུབ་སྩོལ། །སངས་རྒྱས་ཡུལ་དུ་གཤེགས་ནས་ཀྱང། །སླར་  
ཡང་འབྱོན་པར་མཛད་དུ་གསོལ། །དམན་པ་བསྡུ་ཞིང་ཨ་ཀཱ་ར་བཟླས། །ཇི་ལྟར་གྲགས་པའི་བཀྲ་ཤིས་བརྗོད། །མེ་ཡིས་སྦྱངས་པའི་ནོར་བུ་བཞིན། །རང་གི་སྤྱི་བོའི་གཙུག་ཏུ་བཀུར། །སྦྱིན་སྲེག་གི་ཆོ་ག་དའི་པཾ་ཀ་ར་ཤྲཱི་ཛྙཱ་ནས་མཛད་པ་རྫོགས་སོ། །  
  
  
