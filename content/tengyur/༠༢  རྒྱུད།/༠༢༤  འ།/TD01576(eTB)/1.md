  
།བཅོམ་ལྡན་འདས་འཇམ་པའི་དབྱངས་ལ་ཕྱག་འཚལ་ལོ། །དང་པོ་རེ་ཞིག་དཔལ་རྡོ་རྗེ་རྣལ་འབྱོར་མའི་དགོངས་པའི་འཇིག་རྟེན་དང་འཇིག་རྟེན་ལས་འདས་པའི་ལས་  
  
སྦྱིན་སྲེག་གི་བྱ་བ་བྱེད་པར་འདོད་པའི་རྣལ་འབྱོར་པས་གྲུ་གསུམ་གྱི་རྣམ་པའི་ཐབ་ཁུང་བྱས་ཏེ་ལོགས་ཀྱི་ཕྱེད་དབངས་སུ་སྟེ། ཁ་ཁྱེར་དང་བཅས་པའོ། །ཁ་དོག་དམར་པོ་ལ་སོགས་པས་ལེགས་པར་བྱུག་པ་བྱས་ཏེ། ནུབ་ཕྱོགས་སུ་མངོན་པར་  
ཕྱོགས་པ་ལ་སོགས་པའི་རིམ་པས་ལེགས་པར་ཉེ་བར་གནས་ལ། མཆོད་པ་ལྔས་ཡང་དག་པར་མཆོད་དེ། ཐབ་ཁུང་དུ་བུད་ཤིང་བརྩིགས་ལ། ཧཱུཾ་གི་ས་བོན་ལས་ངེས་པར་བྱུང་བའི་མེ་ལྷ་ཁ་དོག་དམར་པོའི་རྣམ་པར་བསྒོམས་ཏེ། སྤྱི་བླུགས་དང་མི་འཇིགས་པ་  
དང༑ དབྱིག་པ་དང་ཕྲེང་བའི་ཕྱག་གོ། །དེ་ནས་ཡེ་ཤེས་སེམས་དཔའ་གཞུག་པ་ལ་སོགས་པ་བྱས་ནས་ཡང་དག་པར་མཆོད་དེ། དེའི་ལྕེའི་རྩེ་མོ་ལ་རཾ་བཀོད་དེ། བདུད་རྩི་ལྔ་ལ་སོགས་པའི་རྫས་དང། འཇིག་རྟེན་པའི་རྫས་རྣམས། ཨོཾ་ཨགྣ་ཡེ་སཱ་ཧཱ། ཞེས་  
པའི་སྔགས་ཀྱིས་བསྲེག་སྟེ། སྔགས་འདི་ཉིད་ཀྱིས་དགང་བླུགས་དབུལ་ལོ། །དེ་ནས་དེ་བཞིན་ཉིད་ཀྱི་ཡེ་ཤེས་ཀྱི་བདག་ཉིད་ཀྱི་མེའི་དབུས་སུ་དཀྱིལ་འཁོར་གྱི་འཁོར་ལོ་ལྷག་པར་མོས་པར་བྱས་ཏེ། མཆོད་པ་ལ་སོགས་པ་བྱས་ནས། བདུད་རྩི་ལྔ་ལ་སོགས་  
པའི་རྫས་ཀྱིས་ལྷ་མོ་དང་ལྷ་མོ་རྣམས་ཀྱི་སྔགས་ཀྱིས་བསྲེག་པར་བྱའོ། །ཞི་བར་སྲེག་རྫས་མར་སོགས་ཏེ། །རྒྱས་པ་ཡང་ན་མངར་བ་ཉིད། །དབང་ལ་མངར་དང་ལན་ཚྭ་སྟེ། །དྲག་ལ་ཚྭ་དང་ཁ་སོགས་སོ། །ཞི་ལ་གཟུགས་ནི་དཀར་པོ་སྟེ། །རྒྱས་ལ་  
སེར་པོ་རྣམ་པར་བསྒོམ། །དབང་ལ་དམར་པོ་ཞེས་བརྗོད་དེ། །དྲག་ལ་ནག་པོར་རབ་ཏུ་གྲགས། །དངོས་གྲུབ་བསྒྲུབ་པའི་དོན་དུ་ཡང། །དམར་པོ་ཡང་ནི་བསྒོམ་པར་བྱ། །དེ་ལྟར་བྱས་ནས་དཀྱིལ་འཁོར་གྱི་འཁོར་ལོ་རང་གི་ལུས་ལ་བཅུག་སྟེ། །གཏོར་མ་བྱིན་  
ནས་ཚོགས་ཀྱི་འཁོར་ལོའི་རིམ་པས་འཇིག་རྟེན་ལས་འདས་པའི་མཆོད་པ་བྱས་ཏེ་བདག་ཉིད་མངོན་པར་འདོད་པའི་དངོས་གྲུབ་བླང་བར་བྱའོ། །གསལ་པོར་སྦྱིན་སྲེག་འདི་མི་བྱ། །འབད་པས་གསང་བར་བྱ་བ་སྟེ། །དེ་ལས་དངོས་གྲུབ་འབྱུང་བར་འགྱུར། །གཞན་  
  
༄༅། །དུ་དངོས་གྲུབ་སྐལ་བ་མེད། །ཕྱག་རྒྱ་ཆེ་སོགས་དངོས་གྲུབ་ནི། །ཡིད་བཞིན་ནོར་བུ་ལྟ་བུའི་སྔགས། །ཡང་དག་དད་པས་རྗེས་འབྲངས་ན། །སྔགས་རྣམས་ཡིད་བཞིན་ནོར་བུ་མཚུངས། །དེས་ན་ཕྱག་རྒྱ་ཆེ་སོགས་ནི། །འདོད་པས་དད་པ་བརྟན་  
པར་བྱའོ། །དཔལ་རྡོ་རྗེ་རྣལ་འབྱོར་མའི་དགོངས་པའི་སྦྱིན་སྲེག་གི་ཆོ་ག་སློབ་དཔོན་ཀོང་ཀ་སྦྱིན་གྱིས་མཛད་པ་རྫོགས་སོ།། །།པཎྜི་ཏ་བཛྲ་པཱ་ཎི་དང། ལོ་ཙཱ་བ་མཚུར་ཛྙཱ་ན་ཨཱ་ཀ་རས་བསྒྱུར་བའོ།།  
  
  
