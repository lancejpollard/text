  
།རྒྱ་གར་སྐད་དུ། བིདྱཱ་དྷ་རི་ཀེ་ལི་བཛྲ་ཡོ་གི་ནཱི་ཨཱ་ཛྙཱ་བི་དཧིཿ། བོད་སྐད་དུ། རིག་པ་འཛིན་མ་རྩེན་མའི་རྡོ་རྗེ་རྣལ་འབྱོར་མའི་རྗེས་སུ་གནང་བའི་ཆོ་ག་དཔལ་  
རྡོ་རྗེ་རྣལ་འབྱོར་མ་ལ་ཕྱག་འཚལ་ལོ། །ལྷན་སྐྱེས་བདག་ཉིད་སྐུ་ཅན་གྱི། །རྡོ་རྗེ་རྣལ་འབྱོར་མ་གུས་འདུད། །བླ་མ་བརྒྱུད་པ་ལས་འོངས་པ། །ཡང་དག་རབ་སྟེར་ཆོ་ག་བཤད། །དཔལ་ཕྲེང་བའི་རིག་པ་འཛིན་པའི་རྡོ་རྗེ་རྣལ་འབྱོར་མའི་རིམ་པས་སློབ་མ་རྗེས་སུ་གཟུང་བར་  
འདོད་པའི་རྣལ་འབྱོར་པས་ནག་པོའི་ཕྱོགས་ཀྱི་ཚེས་བཅུ་ལ་བདེན་པ་ཉམས་དགའ་བར་བདུད་རྩི་ལ་སོགས་པས་ཡོངས་སུ་གཏོར་མའི་གནས་སུ་བླ་རེ་ལ་སོགས་པས་ཉེ་བར་བརྒྱན། སིནྷྡུ་རའི་ཕྱེ་མས་གྲུབ་བཞིའི་མཎྜལ་བྱས་ལ། དེའི་དབུས་སུ་ཆུ་སྐྱེས་འདབ་མ་བརྒྱད་པའོ། །  
དེར་རྡོ་རྗེ་འཆང་གི་སྣོད་ཀྱི་སྟེང་དུ་སིདྷུ་ར་བཟང་པོའི་ཕྱེ་མས་ཡོངས་སུ་གང་བའི་དྲི་མ་མེད་པའི་མེ་ལོང་གི་སྟེང་དུ་གསེར་གྱི་ཐུར་མས་ལག་པ་གཡོན་པས་བཅོམ་ལྡན་འདས་མའི་གཟུགས་མངོན་པར་བྲི་བར་བྱའོ། །འཁོར་ལོའི་ཕྱིར་རོལ་དུ་ཡང། བདུད་རྩི་ལྔ་དང་བསྲེས་པའི་ཆུས་ཡོངས་  
སུ་གང་བའི་ལོ་འདབ་ཀྱིས་བརྒྱན་པ། མགྲིན་པ་གོས་ཀྱིས་དཀྲིས་པའི་བུམ་པ་ལྔའམ། ཡང་ན་ཀ་པཱ་ལ་བདུད་རྩིས་བཀང་བ་རྣམས་བཅོམ་ལྡན་འདས་མའི་སྔགས་ཀྱིས་མངོན་པར་བསྔགས་ནས་ཕྱོགས་བཞིར་གཞག་པར་བྱའོ། །དེ་ནས་སྔོན་དུ་བསྙེན་པ་འབུམ་བྱས་པའི་རྣལ་  
  
བདུད་རྩི་ལྔའི་རི་ལུ་ཁར་བཅུག་ལ། ལག་པ་གཡོན་པ་གོ་ཆའི་སྔགས་ཀྱིས་སྦྱངས་པའི་སྔོན་དུ་ཡི་གེ་གསུམ་བརྗོད་པས་བདུད་རྩིར་བྱས་པའི་ཆང་གིས་ཡན་ལག་བཀྲུས་པས་སྲིད་པའི་རྒྱ་མཚོ་ལས་འགྲོ་བ་མ་ལུས་པ་དྲང་བར་འདོད་པར་ལྷ་མོའི་རྣལ་འབྱོར་  
བསྒོམ་པར་བྱའོ། །དེ་ནས་རང་གི་སྙིང་གའི་ས་བོན་གྱི་འོད་ཟེར་གྱིས་དྲངས་པའི་ཡེ་ཤེས་ཀྱི་ལྷ་མོ་མེ་ལོང་ལ་བྲིས་པའི་བཅོམ་ལྡན་འདས་མ་ལ་རབ་ཏུ་བཅུག་ནས་བཟའ་བ་དང། སྟོན་མོ་དང། བཏུང་བ་དང་ཆང་དང། ཤ་དང། ཁུ་བའི་ཁྱད་པར་རྣམས་དང། རྣམ་པ་སྣ་ཚོགས་པའི་  
འབྲས་བུ་རྣམས་དང། ཆུ་ལས་སྐྱེས་པ་དང་ཐང་ལ་སྐྱེས་པའི་མེ་ཏོག་རྣམས་དང། གཏོར་མ་དང་ལྷ་བཤོས་རྣམས་དང། མར་མེའི་ཕྲེང་བ་མང་པོས་ཀྱང་ཡང་དག་པར་མཆོད་དེ་བསྟོད་ནས་རྐང་པ་བརྒྱད་པའི་སྔགས་བརྗོད་པས་བདུད་རྩིས་ཚིམ་པར་བྱ་སྟེ། རྣལ་འབྱོར་མའི་ཚུལ་  
ལ་མོས་པའི་སློབ་མ་འཇུག་པའི་དོན་དུ་བཅོམ་ལྡན་འདས་མ་ལ་གསོལ་བ་གདབ་པར་བྱའོ། །བཅོམ་ལྡན་ཡེ་ཤེས་མཆོག་རྡོ་རྗེ། །རིག་འཛིན་རྒྱལ་མོ་ལ་ཕྱག་འཚལ། །སྙིང་རྗེའི་བདག་ཉིད་དཀྱིལ་འཁོར་དུ། །སློབ་མ་འཇུག་པར་འཚལ་ལགས་ན། །ཇི་ལྟར་རྒྱལ་བ་ཀུན་  
གྱིས་ཁྱོད། །ཡེ་ཤེས་རྒྱ་མཚོ་བྱིན་བརླབས་པ། །དེ་བཞིན་དུ་ནི་ཡེ་ཤེས་རོས། །སེམས་ཅན་འདི་ལ་བྱིན་བརླབ་རིགས། །ཞེས་སོ། །དེ་ནས་རྣལ་འབྱོར་མ་རྣལ་འབྱོར་མའི་གྲོགས་དང་ལྡན་པས་སློབ་མ་དཀྱིལ་འཁོར་ཀྱི་[*GYI]ཁང་པར་བཅུག་སྟེ། མཎྜལ་གསུམ་བྱེད་དུ་བཅུག་  
ནས་གསོལ་བ་གདབ་པར་བྱའོ། །ཇི་ལྟར་རྡོ་རྗེ་སེམས་དཔའ་ཡིས། །འགྲོ་བ་བྱང་ཆུབ་སྒྲུབ་པའི་ཐབས། །ཡེ་ཤེས་རྡོ་རྗེ་རྣལ་འབྱོར་མར། །ཐམས་ཅད་རིག་པར་རང་རིག་བྱིན། །དེ་བཞིན་བདག་ལ་མགོན་པོ་ཀྱེ། །ད་ལྟ་ཉིད་དུ་སྦྱིན་པར་རིགས། །ཞེས་བྱ་བ་ལན་གསུམ་  
བཀླག་པར་བྱའོ། །དེ་ནས་ཕྱོགས་བཞིར་མཎྜལ་བྱེད་དུ་བཅུག་ནས་བཅོམ་ལྡན་འདས་མ་ལ་ཡང་སློབ་མས་གསོལ་བ་གདབ་པར་བྱའོ། །ལྷ་མོར་ལུས་ངག་ཡིད་ཀྱིས་སུ། །ཡེ་ཤེས་རྒྱལ་པོ་ཁྱོད་ཕྱག་འཚལ། །ཇི་ལྟར་སངས་རྒྱས་སྟོབས་ཆེན་གྱིས། །ཐམས་ཅད་ཡེ་  
  
༄༅། །ཤེས་བྱིན་རླབས་ཀྱིས། །དེ་བཞིན་བདག་རྒྱུད་དག་པ་ལ། །ཡེ་ཤེས་རྒྱུན་གྱིས་མཛད་དུ་གསོལ། །བྱའོ། །དེ་ནས་སློབ་མ་ལ་བུམ་པའི་ཆུས་མངོན་པར་གཏོར་ཏེ། ལྷ་མོའི་གཟུགས་སུ་རྣམ་སུ་རྣམ་པར་བསྒོམ་པར་བྱའོ། །ཆོ་གའི་སྔགས་ཀྱིས་ཡོངས་སུ་བསྲུངས་ཏེ། །སྐུ་  
གསུང་ཐུགས་བྱིན་གྱིས་བརླབས་ནས། མིག་ལ་སོགས་པ་ལ་ཡང་བྱིན་གྱིས་བརླབས་པར་བྱས་ལ། ཡང་དག་པར་ཡང་མཆོད་དེ་ལྕགས་ཀྱུ་སྦྱིན་ཞིང་བདུད་རྩི་འཐུང་དུ་གཞུག་པར་བྱའོ། །དེ་ནས་དཀྱིལ་འཁོར་གྱི་ནུབ་ཀྱི་ཆར་ཉེ་བར་འདུག་སྟེ། སློབ་མས་ལྷ་མོའི་གཟུགས་སུ་བསྒོམས་  
ནས་རྣལ་འབྱོར་མའི་ལག་པ་གཡོན་པས་མགོ་བོར་རྩ་བའི་སྔགས་ཀྱིས་བྱིན་གྱིས་བརླབ་པར་བྱའོ། །བླ་མས་ཀྱང་ཡེ་ཤེས་ཀྱི་ཆུས་ཡོངས་སུ་གཏོར་བ་དང། །ལུས་བདེ་བ་ཆེན་པོས་ཡོངས་སུ་གང་བ་དང། རྩ་བའི་སྔགས་བརྗོད་པ་སྔོན་དུ་སོང་པས་དྲིལ་བུ་དཀྲོལ་ཞིང་བླ་མའི་མན་ངག་  
གིས་ཡེ་ཤེས་ཀྱིས་བྱིན་གྱིས་བརླབ་པར་བྱའོ། །དེ་ལྟར་བྱས་པས་མཚམས་མེད་པ་བྱེད་པ་ཡང་ཡེ་ཤེས་ཀྱིས་བྱིན་གྱིས་བརླབས་པར་འགྱུར་ན། སླར་ཡང་བསོད་ནམས་དང་ལྡན་པས་ལྟ་ཅི་སྨོས། དེ་ནས་པུས་མོ་གཡས་པས་ལ་བཙུགས་པས་གནས་ཏེ། ཡེ་ཤེས་ལྔའི་བདག་ཉིད་  
ཀྱི་རྡོ་རྗེ་ལག་པ་གཡས་པར་བྱིན་ནས། བདུད་རྩི་ལྔས་ཡོངས་སུ་གང་བའི་ཐོད་པ་ཡང་ལག་པ་གཡོན་པར་བྱིན་ཏེ། རྐང་པ་གཡོན་པ་ས་ལ་བརྡབས་པས་འགྲོ་བ་ཐམས་ཅད་ལ་བདེ་བ་ཆེན་པོ་བབས་པས་བདུད་རྩིར་གྱུར་ཏེ། དངུལ་ཆུ་ལྟ་བུར་ཐོད་པའི་ནང་དུ་ཞུགས་པར་བསམས་ནས་  
ཐོད་པར་གནས་པའི་བདུད་རྩི་འཐུང་དུ་གཞུག་པར་བྱའོ། །དེ་ནས་བཅོམ་ལྡན་འདས་མའི་སྒྲུབ་ཐབས་བླ་མ་བརྒྱུད་པ་ལས་འོངས་པའི་མན་ནག་ཀྱང་བརྗོད་པར་བྱའོ། །དེ་ནས་བཅོམ་ལྡན་འདས་མ་སིནྡུ་རར་སོན་པར་བྱའོ། །དེ་ལས་འོད་འཕྲོས་པས་མཁའ་འགྲོ་མ་ལྔའི་གཟུགས་ལ་  
མཆོད་པ་དང། བསྟོད་པ་དང་བདུད་རྩི་མྱང་བསམ་མཉེས་པར་བྱ་བ་སྟེ། གཏོར་མའི་མཆོད་པས་ཀྱང་མཉེས་པར་བྱའོ། །བཟའ་བ་དང་སྟོན་མོས་ཀྱང་ངོ། །ཉ་ཤལ་སོགས་པས་ཡོངས་སུ་གང་བའི་གཏོར་མའི་སྣོད་ལ་ཡི་གེ་གསུམ་གྱིས་བྱིན་གྱིས་བརླབས་པས་བདུད་རྩིར་གྱུར་པ་  
  
ཨོཾ་བཛྲ་ཧེ་རུ་ཀ་མ་ཧཱ་བྫྲ་ཨཱ་ཀརྵ་ཡ། ཨཱ་ཀརྵ་ཡ། པྲ་བེ་ཤཱ་ཡ། ཕྲ་བེ་ཤཱ་ཡ། ཏོ་ཥཱ་ཡ་ཏོ་ཥཱ་ཡ། སརྦྦ་ཌཱ་ཀི་ནཱི་ནཾ་ཧྲྀ་ད་ཡཾ་ཧཱུཾ་ཕཊ། ཨོཾ་སརྦ་བུདྡྷ་ཌཱ་ཀི་ནཱི་པྲ་ཏཱི་ཙྪ་མཾ་བ་ལིཾ་ཧཱུཾ་ཨོཾ། །ཨོཾ་བཛྲ་ཌཱ་ཀི་ནཱི་པྲ་ཏཱི་ཙྪ་མཾ་བ་ལིཾ་ཧཱུཾ་ཧཱུཾ། ཨོཾ་རཏྞ་ཌཱ་ཀི་ནཱི་པྲ་ཏཱི་ཙྪ་མཾ་བ་ལིཾ་ཧཱུཾ་ཏྲཱཾ་  
ཨོཾ་པདྨ་ཌཱ་ཀི་ནཱི་པྲ་ཏཱི་ཙྪ་མཾ་བ་ལིཾ་ཧཱུཾ་ཧྲཱི། ཨོཾ་བི་ཤྭ་ཌཱ་ཀི་ནཱི་པྲ་ཏཱི་ཙྪ་མཾ་བ་ལིཾ་ཧཱུཾ་ཨཿ། ཨོམ་སརྦ་ཡོ་གི་ནཱི་པྲ་ཏཱི་ཙྪ་མཾ་བ་ལིཾ་ཧཱུཾ་ཧཱུཾ་ཧ་ཧ་ཧི་ཧི་ཨོཾ་ཛཧཱུཾ་བཾ་ཧོཿ། བཛྲ་ཡོ་གི་ནཱི་ས་མ་ཡ་སྟྭཾ་དྲྀ་ཤྱ་ར་ཀྵ་ཧོཿ་ཞེས་བྱའོ། །དེ་ནས་མཆོད་པར་དང། བསྟོད་པ་དང། བདུད་རྩི་མྱང་བ་བྱས་ནས་བཟོད་པར་གསོལ་  
ཏེ༑ ཡི་གེ་བརྒྱ་བའི་སྔགས་ཀྱིས་མཉེས་པར་བྱས་ནས་མངོན་པར་འདོད་པའི་དངོས་གྲུབ་བླངས་ཏེ། ཨོཾ་བཛྲ་མུཿ་ཞེས་བྱ་བའི་སྔགས་ཀྱིས་གཤེགས་སུ་གསོལ་བ་ནི་ཡེ་ཤེས་ཀྱི་ལྷ་མོ་བདག་ཉིད་ལ་འཇུག་པར་བྱའོ། །དེ་ནས་ཇི་ལྟར་ནུས་པའི་ཚོགས་ཀྱི་ཙཀྲ་ལ་སོགས་པ་དགའ་སྟོན་  
ཆེན་པོ་བྱའོ། །གནས་སྦྱིན་ཆོ་ག་བཤད་པ་ལས། །བསོད་ནམས་ཉེ་བར་བསགས་པ་གང། །དེ་ཡིས་སྐྱེ་བོ་མ་ལུས་རྣམས། །ལྷ་མོའི་ཡེ་ཤེས་ལ་གཞོལ་ཤོག། །བླ་མ་བརྒྱུད་པའི་མན་ངག་གི་རིམ་པ་མཁས་པ་ཆེན་པོ་རྒྱལ་བའི་སྡེ་མིང་གཞན་གྱི་ཁང་པ་གསར་པ་ཞེས་བྱ་བར་བརྗོད་  
པས་བྲིས་པའོ།། །།ཕྲེང་བ་རིག་པ་འཛིན་མའི་རིམ་པའི་རྗེས་སུ་གནང་བ་སྦྱིན་པའི་ཆོ་ག་རྫོགས་སོ།།  
  
  
