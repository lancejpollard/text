  
།རྒྱ་གར་སྐད་དུ། ཤྲཱི་བཛྲ་བཱ་རཱ་ཧཱི་ཀལྤསརྦྦཱརྠ་སཱ་དྷ་ནཾ་ནཱ་མ། བོད་སྐད་དུ། དཔལ་རྡོ་རྗེ་ཕག་མོའི་སྒྲུབ་ཐབས་ཀྱི་ཆོ་ག་དོན་ཐམས་ཅད་གྲུབ་པ་ཞེས་བྱ་བ། དཔལ་རྡོ་རྗེ་ཕག་མོ་ལ་ཕྱག་འཚལ་ལོ། །ཨོཾ་ཧྲཱིཾ་གྷཱ་ཏ་ཡ་གྷཱ་ཏ་ཡ་སརྦྦ་དུཥྚཱ་ན་ཧཱུཾ་ཕཊ་སཱ་ཧཱ། གཏོར་  
མ་བྱིན་ནས་བསམ་གཏན་བྱའོ། །ལྟེ་པའི་དབུས་སུ་རཾ་ལས་བྱུང་བའི་མེའི་དཀྱིལ་འཁོར་དམར་པོ་གྲུ་གསུམ་པ། དེའི་དབུས་སུ་པདྨ་ཁ་དོག་དམར་པོ་འདབ་མ་བཞི་པ། དེའི་སྟེང་དུ་ཧྲཱི་ཡི་གེ་ཀལྤའི་མེ་འབར་བ་ཅན་དེ་ཡོངས་སུ་གྱུར་པ་ལས། བདག་རྡོ་རྗེ་ཕག་མོར་བསམ་  
པ་ནི་སྐུ་མདོག་དམར་མོ་རོའི་གདན་ལ་ཞབས་གཡས་བརྐྱང་བས་བཞུགས་པ། གཅེར་བུ་སྐྲ་གྱེན་དུ་བརྫེས་པ་ཐོད་པའི་ཅོད་པན་ཅན་ཕྱག་རྒྱ་ལྔས་བརྒྱན་པ་ཕྱག་བཞི་པ་གཡས་ན་རྡོ་རྗེ་དང་ལྕགས་ཀྱུ་འཆང་བ། གཡོན་པ་ཁ་ཊཱཾ་ག་ཐོད་པ་དང་སྡིགས་མཛུབ་ཞགས་པ་འཆང་བའོ། །  
  
༄༅། །ཞལ་གཅིག་སྤྱན་གསུམ་པ་ཞལ་ཁྲོ་གཉེར་ཅན་རྡོ་རྗེ་དབྱིངས་ཤིན་ཏུ་འཇིགས་པར་མཛད་པ། གསུས་པ་རྒྱས་པ་ལྗགས་འགྱུ་བའོ། །དེ་ལྟར་བསམས་ནས་ཡེ་ཤེས་སེམས་དཔའ་དགུག་གཞུག་བྱའོ། །དེ་ནས་མཆོད་པ་དང་བསྟོད་པ་དང་བདུད་རྩི་མྱངས་  
ནས་མཉམ་པར་གཞག་པས་སྔགས་བཟླས་པར་བྱའོ། །ཨོཾ་བཛྲ་བཱ་རཱ་ཧཱི་ཨཱ་བེ་ཤ་ཡ་སརྦྦ་དུཥྚཱ་ནི་ཧྲཱིཾ་སཱ་ཧཱ། ཉེ་བའི་སྙིང་པོའོ། །ཨོཾ་ཧཱུཾ་ཧྲཱིཾ་ཧཾ་སྙིང་པོའོ། །འབུམ་ཡང་དག་པར་བཟླས་པར་ཡུར་ན་གྲུབ་པ་ལ་ཐེ་ཚོམ་མེད་དོ། །ཨོཾ་ཨཱཧྲཱིཾ་ཧཱུཾ་ཧཱཾ་ཧསྔགྶ་འདིས་ཤ་ཆེན་པོའི་ཕྱི་མ་བྱས་  
ཏེ་ཐང་སྐུའི་དྲུང་དུ་བདུག་པ་དབུལ་ལོ། །ཞག་ཉི་ཤུ་རྩ་གཅིག་གིས་འགྲུབ་སྟེ་འདི་གཞན་དུ་མ་ཡིན་ནོ། །ཨོཾ་ཧྲཱིཾ་ཧཾ་ཧཱཾ་ཧཧཱཧིཧཱིཧྲིཧྲཱིཕེཾ་ཕེཾ་ཕཊ་མཚན་མོ་གཏོར་མ་ཕུ་ལན་བདུད་ཐམས་ཅད་ཞི་བར་འགྱུར་པས་མཚན་མོ་གཏོར་བའི་ཉེ་སྤྱོད་དབུལ་བར་བྱའོ། །གོང་དུ་ཇི་སྐད་བཤད་པ་  
གསང་པར་སྒྲུབ་ན་རྡོ་རྗེ་ཕག་མོས་བྱིན་གྱིས་རློབ་པ་དེ་ལ་ཐེ་ཚེམ་མེད་དོ། །དཔལ་རྡོ་རྗེ་ཕག་མོའི་སྒྲུབ་ཐབས་ཀྱི་ཆོ་ག་དོན་ཐམས་ཅད་གྲུབ་པ་ཞེས་བྱ་བ་སློབ་དཔོན་ཆེན་པོ་གཉིས་མེད་རྡོ་རྗེ་ཞབས་ཀྱི་ཞལ་སྔ་ནས་མཛད་པ་རྫོགས་སོ།། །།ལོ་ཙཱ་བ་ཤཱཀྱའི་དགེ་སློང་ཉི་མ་རྒྱལ་མཚན་  
དཔལ་བཟང་པོས་རྩང་ཉད་རོ་ཅུང་བའི་གཙུག་ལག་ཁང་ཆེན་པོ་འོ་མ་ཕུག་གནས་རྙིང་དུ་ལེགས་པར་བསྒྱུར་བའོ།།  
  
  
