  
༄༅། །རྡོ་རྗེ་རྣལ་འབྱོར་མའི་དགོངས་པ་གསང་བའི་སྦྱིན་སྲེག་གི་ཆོ་ག་བཞུགས།། ། །བཅོམ་ལྡན་འདས་དཔལ་འཇམ་པའི་རྡོ་རྗེ་ལ་ཕྱག་འཚལ་ལོ། །དང་པོ་རེ་ཞིག་དཔལ་རྡོ་རྗེ་རྣལ་འབྱོར་མའི་དགོངས་པས་འཇིག་རྟེན་དང་འཇིག་རྟེན་ལས་འདས་པའི་ལས་ཀྱི་ཚོགས་ཀྱི་  
དངོས་གྲུབ་བསྒྲུབ་པའི་ཕྱིར། སྦྱིན་སྲེག་གི་བྱ་བ་བྱེད་པར་འདོད་པའི་སྔགས་པས་གྲུ་གསུམ་གྱི་རྣམ་པའི་ཐབ་ཁུང་བྱས་ཏེ་རྒྱའི་ཕྱེད་དཔངས་སུ་ཁ་ཁྱེར་དང་བཅས་པའོ། །ཁ་དོག་དམར་པོ་ལ་སོགས་པ་ལེགས་པར་བྱུགས་ལ་ནུབ་ཏུ་མངོན་པར་ཕྱོགས་པ་ལ་སོགས་པའི་རིམ་པས་ཉེ་བར་  
གནས་ལ། །མཆོད་པ་ལྔས་ཡང་དག་པར་མཆོད་དེ། ཐབ་ཁུང་དུ་བུད་ཤིང་བརྩིགས་པ་དང། རཾ་གྱི་ས་བོན་ལས་བྱུང་བའི་མེ་ལྷ་ཁ་དོག་དམར་པོ་རྣམ་པར་བསྒོམ་སྟེ། སྤྱི་བླུགས་དང་མི་འཇིགས་པ་དང་དབྱིག་པ་དང་ཕྲེང་བ་རྣམས་ཕྱག་ན་འཛིན་པའོ། །དེ་ནས་ཡེ་ཤེས་སེམས་  
དཔའ་དགུག་པ་ལ་སོགས་པ་བྱས་ནས། ཡང་དག་པར་མཆོད་པ་ནི། དེའི་ལྕེ་ལ་རཾ་བཀོད་ལ། བདུད་རྩི་ལྔ་ལ་སོགས་པའི་རྫས་དང། འཇིག་རྟེན་པའི་རྫས་ལ། ཨོཾ་ཨགྣ་ཡེ་སཱ་ཧཱ། ཞེས་པའི་སྔགས་འདིས་བསྲེག་སྟེ། སྔགས་དེ་ཉིད་ཀྱིས་དགང་བླུགས་ཀྱང་དབུལ་ལོ། །  
དེ་ནས་དེ་བཞིན་ཉིད་ཀྱི་ཡེ་ཤེས་ཀྱི་བདག་ཉིད་མེའི་དབུས་སུ་དཀྱིལ་འཁོར་ལྷག་པར་མོས་པར་བྱས་ཏེ། མཆོད་པ་ལ་སོགས་པ་བྱས་ནས། བདུད་རྩི་ལྔ་ལ་སོགས་པའི་རྫས་ལ། ལྷ་མོ་དང་ལྷ་མོའི་སྔགས་ཀྱིས་བསྲེག་པར་བྱའོ། །ཞི་ལ་སྲེག་རྫས་མངར་སོགས་ཏེ། །  
རྒྱས་པ་ལ་ཡང་མངར་བ་ཉིད། །དབང་ལ་མངར་དང་ལན་ཚྭ་ཡིན། །དྲག་ལ་ཚྭ་དང་ཁ་སོགས་ཀྱིས། །ཞི་ལ་དཀར་པོའི་གཟུགས་ཀྱིས་ཏེ། །རྒྱས་ལ་སེར་པོ་རྣམ་བསྒོམ་བྱ། །དབང་ལ་དམར་པོ་ཞེས་སུ་བརྗོད། །དྲག་ལ་ནག་པོར་རབ་ཏུ་གྲགས། །དངོས་གྲུབ་སྒྲུབ་པའི་དུས་སུ་  
ནི༑ །དམར་པོ་ཡང་ནི་རྣམ་བསྒོམ་བྱ། །དེ་ལྟར་བྱས་ནས་དཀྱིལ་འཁོར་གྱི་འཁོར་ལོ་རང་བཞིན་གྱིས་ལུས་ལ་བཅུག་སྟེ། གཏོར་མ་བྱིན་ནས་ཚོགས་ཀྱི་འཁོར་ལོའི་རིམ་པས། འཇིག་རྟེན་འཇིག་རྟེན་ལས་འདས་པའི་མཆོད་པ་བྱས་ནས། བདག་ཉིད་གང་འདོད་པའི་དངོས་  
  
།གསལ་པོར་སྦྱིན་སྲེག་འདི་མི་བྱ། །འབད་པས་གསང་བར་བྱ་བ་སྟེ། །དེ་ལས་དངོས་གྲུབ་འབྱུང་བར་འགྱུར། །གཞན་དུ་དངོས་གྲུབ་སྐལ་བ་མེད། །ཡང་དག་དད་པས་རྗེས་འབྲངས་ནས། །སྔགས་རྣམས་ཡིད་བཞིན་ནོར་བུ་མཚུངས། །དེ་ལ་ཕྱག་རྒྱ་ཆེ་  
སོགས་ནི། །འདོད་པས་དད་པ་བརྟན་པོར་བྱ། །དཔལ་རྡོ་རྗེ་རྣལ་འབྱོར་མའི་དགོངས་པ་གསང་བའི་སྦྱིན་སྲེག་གི་ཆོ་ག་སློབ་དཔོན་ཨ་བཧི་ཛུ་ཀ་ཏས་མཛད་པ་རྫོགས་སོ།།  
  
  
