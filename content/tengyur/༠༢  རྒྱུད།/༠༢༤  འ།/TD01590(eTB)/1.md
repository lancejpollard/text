  
།རྒྱ་གར་སྐད་དུ། །ཤྲཱི་བཛྲ་ཡོ་གི་ནཱི་སཱ་ཧཱ་ན། བོས་སྐད་དུ། དཔལ་རྡོ་རྗེ་འབྱོར་མའི་སྒྲུབ་ཐབས། རྡོ་རྗེ་རྣལ་འབྱོར་མ་ལ་ཕྱག་འཚལ་ལོ། །སྟོང་ཉིད་སྙིང་རྗེའི་བདག་ཉིད་ཅན། །ཁམས་གསུམ་  
  
།བསྐལ་པ་མེ་ལྟར་འབར་བའི་འོད། །རྡོ་རྗེ་རྣལ་འབྱོར་མ་ལ་འདུད། །བླ་མ་བརྒྱུད་པའི་རིམ་པ་ཡིས། །རྟོགས་པ་གཅིག་གི་སྤྱོད་ཡུལ་དེ། །རྡོ་རྗེ་རྣལ་འབྱོར་མའི་སྒྲུབ་ཐབས། །མདོར་བསྡུས་བདག་གིས་བཤད་པར་བྱ། །ཞལ་གཉིས་མ་དང་དོན་གྲུབ་  
མ༑ །དབུ་བཅད་ལ་སོགས་ཆོས་དྲུག་རྣམས། །བསྡུས་ཕྱིར་ཡང་དག་དོན་གསལ་བའི། །དམར་ཆུང་མ་ཡི་སྒྲུབ་ཐབས་བྲི། །དབང་བསྐུར་ཡང་དག་དོན་ཐོབ་ནས། །གཉུག་མའི་དོན་རྣམས་མ་ལུས་བྱ། །བླ་མ་སངས་རྒྱས་དཀོན་མཆོག་ལ། །དང་བའི་ཡིད་ཀྱིས་སྐྱབས་  
སོང་ནས། །སེམས་ཅན་དོན་རབ་དགའ་བ་ལ། །བྱང་ཆུབ་ཏུ་ནི་སེམས་ཀྱང་བཟུང། །རང་བཞིན་ཕུན་སུམ་ཚོགས་པའི་གནས། །བར་ཆད་བསལ་ལ་དབེན་པ་རུ། །ཁོང་ཚངས་ཅན་གྱི་སྟན་བཏིང་ལ། །ཡབ་ལ་བལྟས་ཏེ་གནས་པར་བྱ། །སྔགས་པས་ཐོ་རངས་རེ་ཞིག་  
ལངས༑ །མེ་ཡི་བུ་དང་ཆུ་སྐྱེས་དང། །ཨཱ་ལི་ཀཱ་ལི་ཎྀར་བཅས་དང། །ཧྲཱིར་བཅད་བཅོམ་ལྡན་བསྐྱེད་པར་བྱ། །དེ་ནས་སྐད་ཅིག་རང་ལྷར་གནས། །དབྱངས་ཡིག་གསལ་བྱེད་ཀ་ཤས་བརྒྱན། །ཡིག་བཏུལ་རྒྱལ་པོ་འདི་ཡིན་པས། །ལོགས་སུ་འཐོར་བ་བསྡུས་པ་མེད། །  
དེ་དག་སྒྱུ་གཟུགས་རང་བཞིན་ལས། །ཀ་པཱ་ལ་ཡི་ཆང་ལ་ནི། །ནམ་མཁའ་ལྡིང་གིས་བཀབ་གྱུར་ཏེ། །ཨོཾ་དང་ཧཱུཾ་གིས་རབ་སྦྱངས་ནས། །རྩ་བའི་སྔགས་ཀྱིས་ཡུམ་ལ་མཆོད། །བཾ་ཧཾ་ཧྲིཾ་ཧྲེཾ་ཧཱུཾ་ཕཊ། ཟླ་གམ་བདུད་རྩིས་གཙོ་ལ་མཆོད། །གཡོན་པས་གཡས་ལ་རྡོ་རྗེའི་ཁྲུས། །རབ་  
ཏུ་བྱས་ཏེ་དག་བྱས་ནས། །གཡས་ཀྱིས་གཡོན་ལ་དེ་བཞིན་མཆོད། །པདྨའི་ཕྱག་རྒྱས་རང་ལ་བསྡུ། །དེ་རྗེས་ལྟེ་བ་སྙིང་ག་དང། །མགྲིན་པ་སྨིན་མཚམས་སྤྱི་གཙུག་དང། །ལྟེ་བ་ལ་སོགས་གནས་དྲུག་ཏུ། །བཾ་ཧཾ་ཧྲིཾ་ཧྲེཾ་ཧཱུཾ་ཕཊ། མཐིལ་དང་དཀར་དང་དམར་བ་དང། །ནག་དང་སེར་དང་  
ལྗང་བ་རྣམས། །གོ་རིམས་བཞིན་དུ་རབ་ཏུ་དགོད། །དེ་ནས། ཨོཾ་སུཾ་བྷ་ནི་སུཾ་བྷ་ཧཱུཾ། ཨོཾ་གྲྀ་ཧྞ་གྲྀ་ཧྞ་ཧཱུཾ། གྲྀཧྞཱ་པ་པ་གྲྀ་ཧྞཱ་པ་ཡ་ཧཱུཾ་ཨཱ་ཡ་ཧོཿ་བྷ་ག་བའན་བཛྲ་རཱ་ཛ་ཧཱུཾ་ཕཊ། ཅེས་སོ། །སྔོ་བ་ལྗང་དང་དམར་བ་དང། །སེར་བ་དག་གི་ཁྲོ་བོ་དགོད། །ས་བོན་དག་ལས་འོད་འཕྲོས་  
  
༄༅། །ནས༑ །དམ་པ་རྣམས་ནི་སྤྱན་དྲངས་ཏེ། །བདུན་ཀྱིས་[*GYIS]བསྟོད་ནས་རང་ལ་བསྡུ། །ཚངས་པའི་གནས་བཞི་སྔོན་སོང་ནས། །ཨོཾ་སྭ་བྷཱ་བ་བི་ཤུདྡྷ་སརྦྦདྷརྨྨཱ་སྭ་བྷཱ་བ་བི་ཤུདྡྷོཧཾ། ཨོཾ་ཡོ་ག་ཤུདྡྷ་སརྦྦ་དྷརྨྨཱ་ཡོ་ག་ཤུདྡྷོཧཾ། ཨོཾ་བཛྲ་ཤུདྡྷ་སརྦྦ་དྷརྨྨཱ་བཛྲ་ཤུདྡྷོ་  
ཧཾ། ཞེས་པ་དག་པ་རྣམ་པ་གསུམ་བསམ། །མེ་ཡི་བུ་དང་ཧཱུཾ་གྱུར་པས། །ཉི་མ་སྣ་ཚོགས་རྡོ་རྗེ་དང། །རྡོ་རྗེའི་གུར་དང་ར་བར་བསམ། །དེ་ནས་མེ་བུ་ཆུ་སྐྱེས་དང། །ཨཱ་ལི་ཀཱ་ལི་ཁྲི་ལས་གདན། །རྫོགས་པ་ཉིད་དུ་བསྐྱེད་པར་བྱ། །ཧྲཱི་དམར་འོད་གསལ་འཕྲོ་འདུ་ལས། །གྲི་གུག་དེ་ཉིད་  
རེ་རེས་མཚན། །སྐད་ཅིག་ཙམ་གྱིས་ལྟེ་དཀྱིལ་དུ། །རྡོ་རྗེ་རྣལ་འབྱོར་མ་ཉིད་བསམ། །གཅེར་བུའི་ཆ་བྱད་སྒྲ་གྲོལ་མ། །གཡོན་པ་ཁྲོ་མོ་སྤྱན་གསུམ་པ། །མཆེ་བ་ཟུར་གསུམ་གཙིགས་མཛད་ཅིང། །དབུ་ལ་རུས་པའི་ཐོར་ཚུགས་བརྒྱན། །ཐོད་པ་ལྔ་ཡི་དབུ་རྒྱན་ཅན། །གཡས་ན་  
ཕག་གདོང་རྣ་ལྟག་གྱེན། །སྐུ་མདོག་མེ་ཏོག་སིནྡྷུ་ར། །གཡས་ན་གྲི་གུག་གཡོན་པ་ན། །ཐོད་པ་ཁྲག་གིས་བཀང་བ་བསྣམས། །ཁ་ཊཱཾ་ཐོད་པ་སུམ་བརྩེགས་ཅན། །གཡོན་གྱི་གྲུ་མོ་རབ་བརྟེན་ནས། །གསང་བའི་གནས་སུ་བཟུང་བའོ། །ཐོད་ཅན་ཁྲག་འཛག་དོ་ཤལ་ཅན། །གཡོན་  
བརྐྱང་གཡས་ནི་བསྐུམ་པ་ཡིས། །གུང་མོ་བྱིན་པ་ལ་རེག་པའོ། །གཅེར་བུ་མཚན་མ་རང་བཞིན་གནས། །ནུ་འབུར་རྒྱས་པ་ཕུན་སུམ་ཚོགས། །རུས་པའི་དབུ་རྒྱན་སྙན་ཆ་དང། །མགུལ་ཆུ་དོ་ཤལ་ཕྱག་གདུབ་དང། །སེ་མོ་དོ་དང་ཞབས་གདུབ་དང། །དཔུང་རྒྱན་སྐུ་ཆིངས་སྟོད་  
གཡོགས་ཅན། །གཡས་སུ་འགྱིང་ཞིང་གཡོན་དུ་ལྡེམ། །འགྱིང་བག་ཅན་ལ་མཐུ་བྱིན་ལྡན། །གཟི་བརྗིད་ཆེ་ལ་འོད་འབར་བ། །མེ་རིས་བསྐོར་ཞིང་འདུ་འཕྲོར་ལྡན། །སྟོང་གསུམ་ཀུན་སྙོམས་ཐུགས་རྗེར་ལྡན། །རྔམ་ཞིང་སྲིན་པོའི་ཞལ་ནི་བསྡམས། །དེ་ལྟར་ཡོངས་སུ་གནས་པར་  
བྱའོ༑ །བླ་མའི་གདམས་ངག་ལས་ཀྱིས་ནི། །རིམ་པ་རྒྱས་པར་རྟོགས་པར་བྱ། །ཛཿ་ཧཱུཾ་བཾ་ཧོཿ་ས་དགུག་གཞུག་དང། །ཨོཾ་དང་ཨཱ་དང་ཧཱུཾ་གསུམ་གྱིས། །གནས་གསུམ་པ་ནི་འཐོར་བསྡུ་དང། །དེ་ནས་གནས་དྲུག་སྔར་བཞིན་དུ། །གོ་ཆའི་ལྷ་མོའི་སྐུ་རྫོགས་ནས། །སྙིང་གར་  
  
།དེ་ནས་སྤྱན་དྲངས་མཆོད་བསྟོད་དེ། །ཡང་གཤེགས་སྐུ་བརྗིད་བྱོན་པ་ལས། །དབང་བསྐུར་ཚིག་གིས་རབ་མཉན་ཏེ། །མཁའ་འགྲོ་བཞིན་ཡིས་དབང་བསྐུར་བས། །ཡེ་ཤེས་སེམས་དཔའ་མ་ཉེས་བྱས་ནས། །དབུ་ལ་མི་བསྐྱོད་རྟགས་ཀྱིས་མཛེས། །  
ས་བོན་འཕྲོ་འདུས་ཁར་ཞུགས་ནས། །གནས་ཉིད་དུ་ནི་རྣམ་པར་ཐིམ། །དེ་སྤྲུལ་བཅུ་དྲུག་སྤྲོས་པ་ཡིས། །ཉིད་ལ་ཉིད་ཀྱིས་རྣམ་པར་མཆོད། །རྐང་པ་བརྒྱད་པས་ཡོངས་བསྟོད་ཏེ། །རང་ཉིད་བདུད་རྩི་མྱང་བར་བྱའོ། །རླུང་གི་ས་བོན་མེ་ཡི་བུ། །ཀཾ་དང་ཨ་ཡི་འཕྲོ་འདུ་ལས། །  
རླུང་དང་གྲུ་གསུམ་ཛ་རིལ་ལས། །ཐོད་པ་པདྨས་རབ་མཛེས་ཧཱུཾ། །བྷྲཱུཾ་དང་ཨཾ་དང་ཛཾ་དང་ཁཾ། །ན་དང་ད་དང་ཧ་དང་གོ། །སྐུ་ལས་དེ་རྣམས་རྒྱས་པར་བསྐྱེད། །ཧཱུཾ་གི་འཕྲོ་འདུ་རླུང་བསྐྱོད་ནས། །མེ་སྦར་སྐུ་གསུང་ཐུགས་ཀྱིས་སྦྱང། །རྡོ་རྗེ་སྦུ་གུས་རབ་ཏུ་མྱང། །ལྟེ་བར་ཆོས་འབྱུང་  
ཁ་སྦྱོར་ལ། །རྫ་མ་མཁན་གྱི་འཁོར་ལོ་བཞིན། །ཁ་དོག་དམར་པོ་འོད་ཟེར་ལྡན། །གྲུབ་པའི་སྔགས་ཀྱིས་ཡོངས་བསྐོར་ནས། །དོན་ཀུན་གྲུབ་བྱེད་འཁོར་ལོ་བསྒོམ། །སྲིན་པོའི་ཞལ་ནི་ཅུང་ཟད་བསྡམས། །ཕག་གདོང་གྱེན་དུ་ཉེ་བར་བལྟ། །གཡུང་དྲུང་འཁྱིལ་པ་མྱུར་  
དུ་འཁོར། །སྙིང་ནང་ས་བོན་གྲུབ་བཅས་ལ། །བསྐོར་ཞིང་འཁོར་ལོ་རབ་ཏུ་བསྐྱོད། །དང་པོ་བསྐྱེད་ཚུལ་རབ་རྫོགས་ཏེ། །ཨེ་ནས་བཾ་ལ་རྣམ་པར་བསྡུ། །ཐིག་ལེ་ནཱ་དར་ཅུང་ཟད་བསྡམས། །དགོངས་པ་ཆོས་ཉིད་དག་ཏུ་བསྐྱལ། །དེ་ལོངས་སྤྱོད་ལམ་ཅི་རིགས་པས། །ང་རྒྱལ་  
ཉིད་ཀྱིས་རྣམ་པར་སྤྱད། །དེ་ནས་སྔགས་རྣམས་རྣམ་པར་བཤད། །ཨོཾ་སརྦྦ་བུདྡྷ་ཌཱ་ཀི་ནཱི་ཡེ། །བཛྲ་ཝརྞྞ་ནཱི་ཡེ་བཛྲ་བཻ་རོ་ཙ་ནཱི་ཡེ་ཧཱུཾ་ཧཱུཾ་ཧཱུཾ། ཕཊ་ཕཊ་ཕཊ་སཱ་ཧཱ། ཨོཾ་ཌཱ་ཀི་ནཱི་ཡེ་ཧུཾ་ཧཱུཾ་ཕཊ་ཕཊ། ཨོཾ་ལཱ་མ་ཡེ་ཧུཾ་ཧཱུཾ་ཕཊ་ཕཊ། ཨོཾ་ཁཎྜ་རོ་ཧེ་ཧུཾ་ཧཱུཾ་ཕཊ་ཕཊ། ཨོཾ་རཱུ་པི་ཎཱི་ཡེ་ཧུཾ་ཧཱུཾ་ཕཊ་ཕཊ་སཱ་ཧཱ་  
ཨོཾ་ཀཱ་ཀཱ་སྱེ་ཧུཾ་ཧཱུཾ་ཕཊ་ཕཊ། ཨོཾ་ཨཱུ་ལུ་ཀཱ་སྱེ་ཧུཾ་ཧཱུཾ་ཕཊ་ཕཊ། ཨོཾ་སྭ་ནཱ་སྱེ་ཧུཾ་ཧཱུཾ་ཕཊ་ཕཊ། ཨོཾ་སཱུ་ཀ་རཱ་སྱེ་ཧུཾ་ཧཱུཾ་ཕཊ་ཕཊ། ཨོཾ་ཡ་མ་དཱ་ཏི་ཡེ་ཧུཾ་ཧཱུཾ་ཕཊ་ཕཊ། ཨོཾ་ཡ་མ་དའུ་ཏཱི་ཡེ་ཧུཾ་ཧཱུཾ་ཕཊ་ཕཊ། ཨོཾ་ཡ་མ་དཾ་ཥྚི་ཎཱི་ཡེ་ཧུཾ་ཧཱུཾ་ཕཊ་ཕཊ། ཨོཾ་ཡ་མ་མ་ཐཱ་ནཱི་ཡེ་ཧུཾ་ཧཱུཾ་ཕཊ་ཕཊ། ཨོཾ་ན་  
  
༄༅། །མོ་བྷ་ག་ཝ་ཏེ་ཝཱི་རེ་ཤཱ་ཡ་ཧུཾ་ཧཱུཾ་ཕཊ་ཕཊ། ཨོཾ་མ་ཧཱ་ཀཱ་ཝྤཱ་གནི་སནྣི་བྷཱ་ཡ་ཧུཾ་ཧཱུཾ་ཕཊ་ཕཊ། ཨོཾ་ཛ་ཊ་མ་ཀུ་ཊོཏྐ་ཊཱ་ཡ་ཧུཾ་ཧཱུཾ་ཕཊ། ཨོཾ་དཾ་ཥྚཱ་ཀ་རཱ་ལོ་གྲ་བྷཱི་ཥ་ཎ་མུ་ཁཱ་ཡ་ཧུཾ་ཧཱུཾ་ཕཊ། ཨོཾ་ས་ཧ་སྲ་བཧུ་ཛ་བྷཱ་སུ་རཱ་ཡ་ཧུཾ་ཧཱུཾ་ཕཊ། ཨོཾ་པར་ཤུ་པཱ་ཤོ་དྱ་ཤཱུ་ལ་ཁ་ཊཱཾ་ག་དྷ་རི་ཎེ་ཧུཾ་ཧཱུཾ་ཕཊ་  
ཨོཾ་བྱཱ་གྷྲ་ཛི་ནཱ་མྦ་ར་དྷ་ར་ཡ་ཧུཾ་ཧཱུཾ་ཕཊ། ཨོཾ་མ་ཧཱ་དཧུ་མྛཱ་ན་དྷ་ཀ་ར་ཝ་པུཥཱ་ཡ་ཧུཾ་ཧཱུཾ་ཕཊ། ཨོཾ་བཾ་ཧུཾ་ཧཱུཾ་ཕཊ་སཱ་ཧཱ། ཨོཾ་ཧཾ་ཡོཾ་ཧུཾ་ཧཱུཾ་ཕཊ་སཱ་ཧཱ། ཨོཾ་ཧྲིཾ་མཾ་ཧུཾ་ཧཱུཾ་ཕཊ་སཱ་ཧཱ། ཨོཾ་ཧྲེཾ་ཧྲིཾ་ཧུཾ་ཧཱུཾ་ཕཊ་སཱ་ཧཱ། །ཨོཾ་ཧུཾ་ཧཱུཾ་ཧུཾ་ཧཱུཾ་ཕཊ་སཱ་ཧཱ། ཨོཾ་ཕཊ་ཕཊ་ཧུཾ་ཧཱུཾ་ཕཊ་སཱ་ཧཱ། གཞན་ཡང་རབ་ཏུ་བཤད་པར་བྱ། །  
རྡོ་རྗེ་ཅན་གྱི་མཆོད་པ་ནི། །ཚེས་བཅུའི་དུས་ཀྱི་ཁྱད་པར་དུ། །མཆོད་པ་ལྔ་དང་ཡང་དག་ལྡན། །བཟའ་སྟོན་དེ་བཞིན་བཏུང་བ་དང། །བུ་རམ་ཤིང་དང་རྒུན་འབྲུམ་དང། །འབྲས་ལ་སོགས་པ་ཇི་སྙེད་པས། །བཏུང་བ་བཟང་པོ་ཇི་སྙེད་པས། །ཕྱི་དང་གསང་བར་བཅས་པ་  
མཆོད༑ །སྣོད་ནི་དྲི་མེད་སྦྱངས་པ་རུ། །གུར་གུམ་ལ་སོགས་སྦྱར་བར་བྱ། །བཏུང་བ་བཟང་དང་ལྡན་པ་ལ། །སིནྡྷུ་ར་ཡི་ཕྱེ་མ་བཙགས། །གསེར་གྱི་སྨྱུ་གུའི་སྦྱོར་བ་ཡིས། །བློ་དང་ལྡན་པས་ཨེ་དབྱིབས་བྲིས། །དབུས་སུ་སྔགས་ཀྱི་རྒྱལ་པོ་ནི། །རིམ་པ་དེ་བཞིན་བྲི་བར་བྱ།།  
གཡུང་དྲུང་འཁྱིལ་པའི་ཕྱག་རྒྱ་ནི། །དགེ་བ་འཁོར་ལོའི་ལོགས་ལ་དགོད། །མེ་ཏོག་རྣམ་པ་སྣ་ཚོགས་ཉིད། །ཆུ་ལས་སྐྱེས་དང་ཐལ་ལས་སྐྱེས། །མར་མེ་ཙཱ་རུ་དམ་ཚིག་ཆེ། །དེ་བཞིན་གཞོན་ནུ་མ་ཡིས་མཆོད། །མཆོད་པའི་ཁྱད་པར་འདི་དག་གིས། །ཉེ་བ་ཉིད་དུ་བྱས་པ་  
ཡིན༑ །སྐྲ་གྲོལ་གཅེར་བུར་བྱས་ནས་སུ། །ཨོ་ཌྱ་ན་ཕྱོགས་སུ་ཁ་བལྟས་ནས། །ཤིན་ཏུ་གསང་བར་བྱ་བ་ཉིད། །མཆོད་པའི་དུས་སུ་མཉམ་པར་གཞག་མ་གསང་བགེགས་ཀྱིས་བར་ཆོད་པས། །དངོས་གྲུབ་དེ་བཞིན་ཉམས་པར་འགྱུར། །དམ་ཚིག་ཉམས་པར་གྱུར་པ་  
ལ༑ །ནད་རྣམས་སྣ་ཚོགས་འབྱུང་བར་འགྱུར། །སྲོག་ནི་གཏོང་བར་འགྱུར་བའམ། །འཆི་བའི་དུས་ལ་བབ་ཀྱང་བླའི། །གལ་ཏེ་དངོས་གྲུབ་མཆོག་འདོད་ན། །དམ་ཚིག་རྟག་ཏུ་བསྲུང་བར་བྱ། །ཁམས་གསུམ་བརྟན་དང་གཡོ་བ་ཡི། །འགྲོ་བ་ཐམས་ཅད་གཡོན་ནས་  
  
།གཡོན་པ་སྔོན་དུ་བསྐྱེད་པ་སྟེ། །རྣལ་འབྱོར་རྟག་ཏུ་གཡོན་པས་སྤྱད། །མཆོད་པ་ལག་པ་གཡོན་པ་སྟེ། །བཟའ་བཏུང་གཡོན་པས་སྤྱད་པ་ཉིད། །རིགས་ལྔ་ལ་ནི་ཀུན་སྤྱོད་པ། །རིགས་གཅིག་ཏུ་ནི་རེས་པར་བརྟག་བཟའ་སྟོན་དེ་བཞིན་བཏུང་བ་དང། །སྨེ་གཙང་  
ངོ་ཚ་རྣམ་པར་སྤང། །རྟོག་པ་ཀུན་ལས་རྣམ་པར་གྲོལ། །ཉེས་པ་ཀུན་ལས་རྣམ་པར་གྲོལ། །རྣལ་འབྱོར་མ་ཡི་ད་བ་སྡོམ། །དཔའ་བོ་སེང་གེ་བཞིན་དུ་སྤྱོད། །སྔགས་ནི་རྣལ་འབྱོར་མ་རང་བཞིན། །རྣལ་འབྱོར་མ་ནི་སྔགས་ཀྱི་གཟུགས། །གལ་ཏེ་གོ་འཕང་མཆོག་འདོད་  
ན༑ །དེ་དག་ཐ་དད་པར་མི་བྱ། །མི་ཡིས་གང་དང་གང་བསྒོམ་པ། །ཡིད་དང་ཡང་དག་ལྡན་འགྱུར་ནས། །དེས་ན་དེ་ཡི་བདག་ཉིད་འགྱུར། །སྣ་ཚོགས་ནོར་བུ་ཇི་བཞིན་ནོ། །བསྙེན་པར་གྱུར་པའི་ཉེ་བའི་རྟགས། །གཡུང་དྲུང་བཅས་པའི་རྗེ་བཙུན་མ། །ཞལ་ཉིད་མཐོང་བར་  
གྱུར་པ་དང། །ཆང་ནི་ཁོལ་བར་གྱུར་པ་དང། །རྨི་ལམ་དག་ཏུ་ཞལ་མཐོང་དང། །འབུམ་ཚོ་གསུམ་དང་གཉིས་དང་ནི། །གཅིག་གི་བར་དུ་ཉེ་བར་བསྙེན། །ཟླ་བ་གཅིག་དང་ཟླ་བ་ཕྱེད། །དེ་བཞིན་ཞག་བདུན་དག་ཏུ་ནི། །རབ་དང་འབྲིང་དང་ཐ་མ་ཡིན། །མཚན་མ་གྲངས་དང་དུས་  
ལ་བསྙེན། །མཆོད་དང་བར་མ་དམན་རྣམས་ཀྱི། །གོ་རིམས་བཞིན་དུ་ཤེས་པར་བྱ། །ཞི་རྒྱས་དབང་དྲག་ཕྲིན་ལས་དང། །རྡོ་རྗེ་ནང་དེད་བཟློག་པ་དང། །སྲིའི་གསོ་དང་ཚོགས་འཁོར་དང། །ལས་ཀྱི་བྱ་བ་ཁ་སྐོང་རྣམས། །གཞན་ཡང་བླ་མའི་ཐུགས་ལ་རག་སེམས་  
དང་རྗེས་མཐུན་རྣལ་འབྱོར་གྱིས། །གང་ཞིག་ཤིན་ཏུ་མཉམ་གཞག་ན། །ཤེས་རབ་བསོད་ནམས་དམན་པ་ཡང། །དེ་ནི་གྲུབ་འགྱུར་ཐེ་ཚོམ་མེད། །བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་འདུན་ཏེ། །བླ་མ་དཔལ་ལྡན་རྡོ་རྗེ་འཆད། །མདོར་ན་བླ་ན་མེད་པ་  
ཡི༑ །སངས་རྒྱས་འབྲས་བུ་འདོད་པ་ཡིས། །དེ་ཕྱིར་བླ་མའི་བསྙེ་བཀུར་བྱ། །དཔལ་དང་ལྡན་པས་རབ་ཏུ་བསྔགས་པ་ཡིས། །ཨོ་ཌྱ་ན་མཁའ་འགྲོ་ལས་བརྒྱུད་སྒྲུབ་ཐབས་འདི། །བློ་ལྡན་རྣམས་ཀྱིས་འདི་བསྒྲུབས་ནས། །རྗེ་བཙུན་མ་ཡི་ཞལ་མཐོང་ཤོག་རྡོ་རྗེ་རྣལ་  
  
༄༅། །འབྱོར་མའི་གསང་ཆེན་ཞལ་ནས་རྣ་པར་མཁའ་འགྲོ་མས། ནཱ་གཱ་ཛུ་ན་ལ་བརྒྱུད། དེས་ཏྲི་ས་ར་ཧ་ལ་བརྒྱུད། དེས་ཀ་རོ་པ་ལ་བརྒྱུད། །དེས་ཡི་གེར་བཀོད་པའོ། །དེས་ནི་རུ་བ་ལ་བརྒྱུད། དེས་མ་ཇོ་གཡུང་མོ་ལ་བརྒྱུད་དོ། །དེས་རྗེ་བཙུན་ལ་བརྒྱུད། དེས་  
བདག་ལ་བརྒྱུད་པ་ལགས་སོ། །རྣལ་འབྱོར་མ་ཞལ་གཉིས་མ་ཆུང་དུ་ཞེས་ཀྱང་བྱ། དོན་བསྡུས་ཀྱི་དམར་ཆུང་མ་ཞེས་ཀྱང་བྱ་བ་ཏྲི་ས་ར་ཧས་མཛད་པ་རྫོགས་སོ།།  
  
  
