  
།རྒྱ་གར་སྐད་དུ། །ཡ་མཱ་རི་ཏུ་ནོ་ཏནྟ་བཛྲ་དཧྲྀཀ་བོད་སྐད་དུ། རྡོ་རྗེ་འཛིན་པས་གཤིན་རྗེ་གཤེད་པོ་ལ་བསྟོད་པའི་རྒྱུད། བྱང་ཆུབ་སེམས་དཔའ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །དེ་ནས་འོག་མིན་གྱི་གནས་བཙུན་མོའི་བྷ་ག་  
  
།ཁྲོ་བོའི་རྒྱལ་པོ་གཤིན་རྗེ་གཤེད་རང་གི་ཆེ་བ་བསྟོད་ཅིང་བཞུགས་སོ། །དེའི་ཚེ་རྡོ་རྗེ་འཛིན་པས་བཙུན་མོའི་བྷ་ག་རྒྱས་པར་བྱས་ཏེ། གཤིན་རྗེ་གཤེད་པོ་ལ་བསྟོད་པ། །ཧཱུཾ་ཁྲོ་བོའི་རྒྱལ་པོ་ཞེ་སྡང་གཤིན་རྗེ་གཤེད། །རང་བཞིན་སྤྲོས་བྲལ་ཆོས་ཀྱི་དབྱིངས་ལ་གནས། །མཚན་མའི་རྟོག་  
མེད་རང་བཞིན་ལྷུན་གྱིས་གྲུབ། །འཆི་བདག་སྡང་འཇོམས་ཡེ་ཤེས་གཉིས་མེད་སྐུ། །དྲི་མེད་རྣམ་དག་ཐུགས་རྗེ་ཤུགས་ལས་སྐྱེས། །འབར་བའི་སྐུ་མཆོག་བཅོམ་ལྡན་གཤིན་རྗེ་གཤེད། །ལོངས་སྤྱོད་བདེ་བ་ཆེན་པོ་གཉིས་མེད་འཁྲིལ། །ཁ་སྦྱོར་འདོད་ཆགས་སྐྱོན་གྱིས་མ་  
གོས་ཤིང། །ཐུགས་རྗེའི་ཐབས་ཀྱིས་འགྲོ་བ་འདུལ་མཛད་པ། །དྲག་པོ་འདུལ་ཕྱིར་མི་བཟད་དྲག་པོའི་གཟུགས། །ཁྲོ་བོའི་རྒྱལ་པོ་གཞན་གྱིས་ཁྱོད་མཐོང་ནས། །ངོ་མཚར་རབ་ཏུ་འཇིགས་ཤིང་འབྲོས་པར་འགྱུར། །ཁྱོད་ཀྱི་ཐུགས་ནི་ཞེ་སྡང་འཆི་བདག་འཇོམས། །ཉོན་  
མོངས་བདུད་མཛད་འགྲོ་བའི་མགོན་པོ་ཁྱོད། །མ་གཡོས་མི་རྟོག་ཆོས་ཀྱི་སྐུ་ལ་གནས། །རྣམ་རྟོག་དྲ་བ་གཅོད་མཛད་གཤིན་རྗེ་གཤེད། །ཞེ་སྡང་ཐུགས་ཀྱི་རིགས་ལ་ཕྱག་འཚལ་ལོ། སྤྲོས་མེད་ཆོས་ཀྱི་དབྱིངས་ལས་མ་གཡོས་ཀྱང། །ཞེ་སྡང་དྲག་པོས་གདུལ་ཕྱིར་འབར་བའི་  
སྐུ། །འཆི་བདག་གཤིན་རྗེ་ཕོ་མོ་གདན་དུ་བཏང། །མ་ཧེའི་ཐོག་ན་ཞབས་གཉིས་བརྐྱང་བསྐུམ་བཞུགས། །སྟོབས་ལྡན་མ་ཧེ་དྲག་བརྒྱུག་ལྕགས་རྨིག་ཅན། །ཨོག་ཡུ་འབར་ཞིང་རྭ་རྣོ་ཉི་མའི་གདན། །ཁྱོད་ཀྱི་སྐུ་ནི་ཆར་སྤྲིན་ལྟ་བུ་སྟེ། །ཞལ་གསུམ་པ་ལ་ཕྱག་དྲུག་རྣམ་པར་  
མཛེས། །མགོ་སྐྱེས་ཁམ་པ་སྨ་ར་གྱེན་དུ་འགྲེང། །རིགས་བཞིའི་ཀླུ་དང་ཕྱག་རྒྱ་ལྔ་ཡིས་ནི། །ཁྱོད་ཀྱི་དབུ་ནི་མཛེས་པར་བརྒྱན་པ་ཡིན། །སྨིན་མཚམས་པར་ནི་མཐོང་ནས་ངེས་པར་འཇིགས། །མེ་མདག་ལྟ་བུའི་སྤྱན་དགུ་གྱེན་དུ་བཟློག་གྱེན་འབུད་ཤངས་ནས་ཞེ་སྡང་གདུག་པའི་  
སྤྲུལ། །ཁྲག་གིས་བརླན་པའི་ཞལ་ནི་ཤིན་ཏུ་བགྲད། །མཆེ་བ་ཟླ་ཚེས་ཟང་ཡག་འབར་བ་གཙིགས། །རྔམ་པའི་ཧཱུཾ་སྒྲོགས་ལྗགས་ནི་གྱེན་དུ་འདྲིལ། །ཤ་ཟའི་མགོ་བཅད་ལུས་ཀྱི་རྒྱན་དུ་ཐོགས། །ང་རྒྱལ་ཀུན་འཕྲོག་མི་ཐུང་འཇིགས་པའི་གཟུགས། །བདུད་བཞི་འཇོམས་མཛད་  
  
༄༅། །འཁོར་ལོ་འབར་བ་སྟ། །ཤེས་རབ་གཉིས་མེད་རལ་གྲི་ཐབས་ཀྱིས་གདེངས། །ལས་ཀྱི་དབྱུག་པ་དག་གིས་འཆི་བདག་འཇོམས། །ཉོན་མོངས་བསྲེག་མཁས་ཕྱག་གིས་འཁོར་བ་བསྡིགས། །ཉོན་མོངས་གཅོད་མཛད་ཤེས་རབ་དགྲ་སྟ་གདེངས། །ལོག་པར་  
ལྟ་བ་བདེ་བ་ཆེན་པོར་འཆིང། །རིགས་དང་ཤེས་རབ་ཕ་རོལ་ཕྱིན་པར་ལྡན། །གསུས་པ་ཆེ་ལ་ཐུར་དུ་བཤལ་བ་དང། །མཚམས་ཐུང་རྔམ་ཆེན་ཁྱོད་ནི་མཐོང་བས་འཇིགས། །གཅན་གཟན་རྒན་པོ་སྟག་གི་ན་བཟས་བརྒྱན། །ཡན་ལག་ལྔ་ནི་ཀླུ་ལྔས་ལེགས་པར་དཀྲིས། །ཟག་པ་མེད་  
པའི་བདེ་བས་ཀུན་ལ་ཁྱབ། །བསྐལ་བ་འཇིགས་པའི་མེ་ཡི་ནང་ན་བཞུགས། །རབ་ཏུ་མཛེས་པའི་སྐུ་འབར་འོད་ཚོགས་ཅན། །ཐབས་དང་ཤེས་རབ་བདེ་བས་གཉིས་མེད་འཁྲིལ། །རབ་བརྗིད་གཤིན་རྗེ་གཤེད་པོའི་སྐུ་མཐོང་ན། །ཁྲོ་བོའི་རྒྱལ་པོ་གཞན་གྱི་ལག་ཅ་འཆོར། །དུས་གསུམ་  
སངས་རྒྱས་རྣམས་ཀྱང་ཁྱོད་ལ་བསྟོད། །རྔམ་པའི་འཁོར་ཚོགས་རབ་ཏུ་འཇིགས་མཛད་པ། །འཇམ་དཔལ་གཤིན་རྗེའི་སྐུ་ལ་ཕྱག་འཚལ་བསྟོད། །འཁོར་ལོ་བཞི་ཡི་བདེ་བ་ཁྱོད་ལ་གནས། །དྲི་མེད་རྣམ་དག་གསུང་ནི་ཡང་དག་སྒྲོགས། །ཧྲཱི་ཥྚྲྀ། སྔགས་ཀྱིས་སྲིད་གསུམ་གདུག་  
པ་འདུལ། །རྡོ་རྗེ་ཕག་མོ་རབ་ཏུ་དགྱེས་མཛད་མ། །ཧ་ཧ་བཞད་པའི་དྲེགས་པས་དགྱེས་མཛད་ཅིང། །གདུག་པ་ཟ་བྱེད་རྒྱལ་བའི་གསུང་མཆོག་ལ། །ཕྱོགས་བཅུའི་རྒྱལ་བ་རྣམས་ཀྱིས་མགྲིན་གཅིག་བསྟོད། །རྒྱལ་བ་གསུང་བ་འཁོར་ལོ་རྣམ་པར་དག་མགོན་པོ་གཤིན་རྗེ་གཤེད་ལ་  
ཕྱག་འཚལ་བསྟོད། །ནམ་མཁའི་མཐའ་དང་མཉམ་པའི་འགྲོ་དོན་མཛད། །ཕྲིན་ལས་ཐོགས་པ་མེད་པ་ཕྱོགས་བཅུར་ཁྱབ། །ལས་ཀྱི་འཁྲུལ་འཁོར་ཁྱོད་ཀྱིས་གཅོད་མཛད་ཅིང། །ཕྲིན་ལས་བཞི་ཡི་འཁོར་ལོ་རྫོགས་མཛད་པ། །ཁྲོ་བོའི་རྒྱལ་པོ་ཞེ་སྡང་གཤིན་རྗེ་གཤེད། །སྐུ་གསུང་  
རྫོགས་མཛད་འཇམ་དཔལ་གཤིན་རྗེ་གཤེད། །གདུག་པ་ཟ་བྱེད་འཇམ་དཔལ་གཤིན་རྗེའི་སྐུ། །ཕྲིན་ལས་མཐར་ཕྱིན་ཁྱོད་ལ་ཕྱག་འཚལ་བསྟོད། །གང་ཞིག་དུས་གསུམ་དག་ཏུ་འདི་དག་གིས། །རྟོག་མེད་གུས་པ་སེམས་ཀྱིས་གང་བསྟོད་པ། །དེ་ནི་རྒྱལ་བ་ཐམས་ཅད་བསྟོད་པས་  
  
།ཆེ་གཅིག་གིས་ནི་གཤིན་རྗེ་གཤེད་འདྲར་འགྱུར། །རྡོ་རྗེ་འཛིན་པས་གཤིན་རྗེ་གཤེད་པོ་ལ་བསྟོད་པ་ལེའུ་རྒྱུད་ལས་བསྟོད་པའི་ལེའུ། །རྫོགས་སོ།།  
  
  
