  
།རྒྱ་གར་སྐད་དུ། སརྦ་པྲེ་ཏ་བཛྲ་པཱ་ཤ་ཀ། །བོད་སྐད་དུ་  
ཡི་དགས་ཐམས་ཅད་རྡོ་རྗེས་བཅིངས་པ། །དཔལ་གཤིན་རྗེ་གཤེད་ལ་ཕྱག་འཚལ་ལོ། །གཤིན་རྗེའི་སློབ་དཔོན་མི་མཆོག་གིས། །བསྙེན་པ་ལས་སྔགས་བསྟན་པ་ནི། །སྦྱོར་བ་རྫོགས་པ་འབུམ་ཚོ་གཅིག། །མར་ངོའི་ཚེས་བདུན་ནས་བརྩམས་ཏེ། །དགུ་ཡི་བར་དུ་བཟླས་པ་བྱ། །གཤིན་རྗེ་ཉིད་ཀྱང་  
འཆིང་འགྱུར་ན། །དེ་ལས་གཞན་པ་སྨོས་ཅི་དགོས། །མཐེབ་སོར་ཉི་ཤུའི་ཚད་ཅན་ནང། །རྒྱར་བཅས་གྲུ་གསུམ་སོར་བཅུ་ཟབས། །སོར་གསུམ་ཁ་ཁྱེར་ཕྱིར་བསྐྱེད་པའི། །སོར་གསུམ་རྒྱ་དང་དཔངས་སུ་མཉམ། །དུར་ཁྲོད་སོལ་བས་ནང་བྱུགས་ཏེ། །ཁྲུག་གིས་སོར་གསུམ་གཉིས་ཀྱང་བྱུག་  
ལྕགས་ཕྱེ་ཐལ་ཆེན་སོར་རེའི་ཚད། །རབས་ཆད་ནག་པོའི་ཐོད་པ་ལ། །ནང་ཁྲག་དུག་གིས་བྱུགས་ནས་ཀྱང། །ཚངས་པའི་བུ་གར་སྐར་ཁུང་གདོང། །གསང་ཁུང་ཆེན་པོ་གཅིག་བཏོད་ནས། །ཆོས་འབྱུང་ཁ་སྦྱོར་ལྗང་གུ་ལ། །མུ་ཁྱུད་རྡོ་རྗེ་རབས་བསྐོར། །སྐུ་ཡི་ཡིག་འབྲུ་དྲུག་  
བཀོད་ལ། །ལྟེ་བར་བསྒྲུབ་བྱ་མིང་དང་བཅས། །འོག་ཏུ་མནན་པའི་རྒྱབ་སྟེགས་སུ། །དུར་ཁྲོད་རོ་ཡི་རས་དག་ལ། །གསེར་གྱི་ས་གཞི་དང་ལྡན་པའི། །རི་རབ་ལྕོག་བརྒྱད་བཀོད་པ་བྲི། །དེ་སྟེངས་སྣ་ཚོགས་རྡོ་རྗེས་མཚན། །ཧཱུཾ་དང་ལཾ་དང་ཧཱུཾ་ཡིག་བྲི། །རེའུ་མིག་ཐག་པ་བཞིས་བརྟོད་  
  
༄༅། །ལ༑ །ཚ་བ་རྣམས་དང་ལྕགས་ཕྱེ་སོགས། །འབྲུ་གསུམ་བཟླས་པ་བྱས་ལ་གདབ། །ཨོཾ་ལས་ཆོས་འབྱུང་དཀྱིལ་ཉིད་དུ། །སྤྲུལ་པའི་ཁྲོ་བོས་བཀུག་ལ་གཟུགས། །ས་དང་རི་རབ་རྡོ་རྗེ་དང། །བདག་ཉིད་གཤིན་རྗེ་གཤེད་ཀྱིས་མནན། །སྐྲག་ཅིང་གཟིར་  
ཅིང་འབར་བར་བལྟ། །ཨོཾ་ཀཱ་ལ་རུ་པ་ཧཱུཾ། ཨོཾ་ཧྲཱི་ཥྚྲྀ་ཝི་ཀྲྀ་ཏཱ་ན་ན་ཧཱུཾ་ཧཱུཾ་ཕཊ་ཕཊ་སཱ་ཧཱ། ཨོཾ་ནྲི་མ་ར་ནྲི་མཱ་ར། སྙིང་ཌི་ཤྲི་ཌི་ཤྲི། ཡ་མ་ཁྲག་ཚུལ་བ་བཾ། སི་རི་སི་རི། །རིལ་དཾ་དུཾ་པུ། ནག་པོ་ཏི་པ་ར་ན་ཤག་ནཾ། སྙིང་ལ་ཐོད་པ་པྲ་ཤག་ནཾ། བཛྲ་ཀཱི་ལི་ཀཱི་ལི་ཡ། དེ་ནས་དུར་ཁྲོད་  
གཡམ་པ་ལ། །དྲི་སོགས་དུག་གིས་བྱུགས་ནས་ཀྱང། །རྒྱ་གྲམ་རྡོ་རྗེ་བྲིས་པ་ལ། །དབུས་སུ་ནྲི་དང་རྩེ་མོར་ཛཿ། །བཀོད་པས་ཁད་གབ་མནན་པར་བྱ། །ཐལ་ཆེན་དུག་གི་རྒྱ་ཡང་བྱ། །ཧཱུཾ་ལས་ངག་སེམས་ལས་སྐྱེས་པ་ཡི། །བགེགས་ཀྱི་ཚོགས་རྣམས་ཀུན་ཉོན་ཅིག། །ད་ནི་དཔལ་རྡོ་རྗེ་  
འཆང༑ །མནན་པའི་འཁོར་ལོ་རབ་སྦྱོར་བ། །རྡོ་རྗེའི་ལུས་ནི་འབར་བ་ཡིས། །གནས་གསུམ་ལས་སྐྱེས་གནོན་པར་བྱེད། །གལ་ཏེ་ཁ་ཅིག་བདག་ལས་འདའ། །འཇིག་པར་འགྱུར་གྱི་གཞན་དུ་མིན། །འཁོར་ལོ་རིན་ཆེན་པདྨ་དང། གཞན་དུ་ཡང་ནི་དེ་བཞིན་བརྗོད། །རྡོ་རྗེ་གོམ་པའི་སྟབས་  
ལྡན་པས། །ཤིན་ཏུ་མནན་པའི་ཚིག་འདི་བརྗོད། །སེམས་ཅན་ལས་དན་སྡིག་ཅན་ཁྱོད། །གཏད་དོ་གཤིན་རྗེའི་ལག་ཏུ་གཏད། །བཅིང་ངོ་རྒྱ་མཚོའི་གཏིང་དུ་བཅིང། །མནན་ནོ་རི་རབ་ལྗིད་ཀྱིས་མནན། །སྦྱང་ངོ་འབྱུང་བ་བཞི་ལ་སྦྱངས། །སྦའོ་ཀླུ་རྒྱལ་སྙིང་ལ་སྦ། །འདི་ལས་འདའ་  
བར་མ་བྱེད་ཅིག། །གལ་ཏེ་བྱང་ཆུབ་སེམས་བསྐྱེད་དེ། །ཤཱཀྱ་ཐུབ་པའི་བསྟན་པ་ལ། །དད་པས་མགོན་པོ་མཆོད་སྲིད་ན། །ང་ཡིས་ཁྱོད་ལ་བདེན་པ་བསྟན། །མནན་པའི་རྡོ་རྗེ་སྦྱོར་ཆེན་པོ། །རྣལ་འབྱོར་བར་ཆད་སེལ་བྱེད་པ། །སྟོབས་ཆེན་གཞན་གྱིས་མི་ཐུབ་ཉིད། །མགོན་པོ་དེ་  
ལ་ཕྱག་འཚལ་བསྟོད། །གཤིན་རྗེ་གཤེད་ནག་པོའི་རྒྱུད་བཞི་བརྒྱ་ལྔ་བཅུ་པ་ནས་ཕྱུང་བ། སློབ་དཔོན་ནག་པོ་ཞབས་ཀྱིས་མཛད་པ་རྫོགས་སོ།། །།རྣལ་འབྱོར་པ་པྲ་ཛྙཱ་ན་ཀཱིརྟིའི་རང་འགྱུར་རོ།། །།  
  
  
