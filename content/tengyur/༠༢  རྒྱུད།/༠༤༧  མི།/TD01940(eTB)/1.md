  
།རྒྱ་གར་སྐད་དུ། །བཛྲ་ཏཱི་ཀྵྞ་ཡ་མཱ་རི་སཱ་དྷ་ནཾ་ནཱ་མ། བོད་སྐད་དུ། གཤིན་རྗེ་གཤེད་རྡོ་རྗེ་རྣོན་པོ་ཞེས་བྱ་བའི་སྒྲུབ་ཐབས། །དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །དམ་ཚིག་སེམས་  
ཅན་དོན་བྱེད་ཅིང། །ནན་ཏན་ཡེ་ཤེས་ཕྱིར་མི་ལྡོག་མར་གད་ལྗང་གུའི་མདོག་འདྲ་ལ། །རབ་ཏུ་དང་བས་བཏུད་བྱས་ཏེ། །བརྟུལ་ཞུགས་ཐོགས་པ་མེད་པ་ཡིས། །ལས་ཀྱི་དོན་ཀུན་རབ་འགྲུབ་ཕྱིར། །དགྲ་ནག་རྒྱུད་ལ་ཉེར་བསྟེན་ནས། །ཕྲག་དོག་རྡོ་རྗེའི་སྒྲུབ་ཐབས་བཤད། །དཔལ་ལྡན་གཡོ་སྒྱུ་  
  
།བླ་མ་མགོན་ལ་བཏུད་སྦྱངས་ཏེ། །བུམ་སོགས་དབང་ནི་ཐོབ་ནས་ཀྱང། །དམ་བཅས་ནས་ནི་བསྒྲུབ་པར་བྱ། །རང་ཉིད་ལྷག་པའི་ལྷར་དམིགས་ཏེ། །སྙིང་གར་རི་བོང་ཅན་གྱི་དཀྱིལ། །དཧྲིཿ་ཡིག་འོད་ཟེར་ལྔ་ལྡན་ལས། །ཞིང་གཉིས་མ་ལུས་སྦྱང་བར་བྱ། །ཁྱད་པར་ཡུལ་ལ་བརྟེན་  
ནས་ཀྱང། །ཕྲ་རབ་ལུས་ཀྱི་ཕྱག་འཚལ་བྱ། །ཙ་རྩི་ལ་སོགས་རྣམ་འཕྲུལ་གྱིས། །ཕྱི་ནང་གསང་བའི་མཆོད་པ་བྱ། །སྡིག་སོགས་དག་པར་བྱས་ནས་ཀྱང། །རྗེ་བཙུན་པ་ནི་མཁའ་ལ་གཤེགས། །དོན་དམ་ཀུན་རྫོབ་བྱང་ཆུབ་སེམས། །ཚངས་པའི་གནས་དང་སྟོང་པ་བསྒོམ། །ཨོཾ་ཤཱུ་ནྱ་ཏཱ་  
ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོཧཾ། ཉི་དཀྱིལ་འོད་ཟེར་ལྔ་ལྡན་པའི། །ཧཱུཾ་ལས་སྲུང་བའི་འཁོར་ལོ་བསམ། །པདྨའི་སྟེང་དུ་ཉི་མ་སྟེ། །དྷཱི་ལས་ཨུཏྤལ་རལ་གྲིར་གྱུར། །སྤྲོ་བསྡུས་སྐུ་གསུང་ཐུགས་བཅུག་སྟེ། །གྱུར་པས་ཕྲག་དོག་གཤིན་རྗེ་གཤེད། །མར་གང་ལྗང་གུ་ལྟ་བུར་མཛེས། །སྡོ་དང་  
དཀར་བ་གཡས་གཡོན་ཞལ། །རང་འདྲ་ཡུམ་ནི་ཅུང་ཟད་སྐེམ། །འཁྱུད་ཅིང་ཡང་དག་མཛེས་པར་ལྡན། །གྲི་གུག་རལ་གྲི་འཁོར་ལོ་དང། །ཐོད་པ་རིན་ཆེན་ཆུ་སྐྱེས་འབར། །སྟོང་སྨད་གླང་ཆེན་སྟག་ལྤགས་བསྣམས། །རྟོག་མེད་གོ་ཆ་ཕྲེང་བར་དབྱངས། །གླུ་བརྒྱད་ཕུཊ་སྒྲ་མཆེ་བ་གཙིགས། །  
མེ་དཀྱིལ་ནང་ན་བཞུགས་པ་ལ། །སྐུ་གསུང་ཐུགས་ལ་རྡོ་རྗེ་གསུམ། །སྐྱེ་མཆེད་དྲུག་ལ་བྱང་ཆུབ་སེམས། །དབང་བསྐུར་སྤྱི་བོར་གཤིན་རྗེ་གཤེད། །སྒོ་བཞིའི་སྔགས་ཀྱི་བྱིན་གྱིས་བརླབས། །རྣམ་འཕྲུལ་མཆོད་པ་བསམ་མི་ཁྱབ། །ཕྲག་དོག་རྡོ་རྗེའི་ངོ་བོ་ཁྱོད། །གཤིན་རྗེ་གཤེད་པོ་  
ལས་ཀུན་བྱེད། །སྐུ་ཡི་རྡོ་རྗེ་རབ་འདྲ་བ། །རལ་གྲི་ཕྱག་ལ་ཕྱག་འཚལ་བསྟོད། །རླུང་དང་མེས་ནི་པདྨ་སྦྱངས། །ཡེ་ཤེས་ཞུ་བ་གསུམ་བྱིན་བརླབ། །རྡོ་རྗེ་སྦུ་གུས་མཆོད་བྱས་པས། །སངས་རྒྱས་ཐམས་ཅད་མཉེས་པར་འགྱུར། །སྤྲོ་དང་བསྡུ་བའི་རྣལ་འབྱོར་ནི། །ཀུན་རྫོབ་བདེན་པ་བླ་མེད་ཡིན། །  
ཁབ་ལེན་རྡོ་ཡི་རྣམ་པ་ལྟར། །བདེ་བའི་ཡེ་ཤེས་འཛིན་བྱེད་པ། །ཆོས་ཀུན་རོ་གཅིག་པ་ཡིན་ཏེ། །ནན་ཏན་ཡེ་ཤེས་ཞེས་བྱའོ། །རྒྱུད་རྒྱལ་གསང་བ་འདུས་སོགས་ཀྱི། །དགོངས་པ་བསྐྱེད་དང་རྫོགས་པའི་རིམ། །རྒྱུད་གཞུང་ཐམས་ཅད་འགལ་མེད་འདིས། །འགྲོ་རྣམས་ཉེ་བར་འཚོ་གྱུར་ཅིག་  
  
༄༅། །གཤིན་རྗེ་གཤེད་རྡོ་རྗེ་རྣོན་པོ་ཞེས་བྱ་བའི་སྒྲུབ་ཐབས། སློབ་དཔོན་ཆེན་པོ་མར་མེ་མཛད་ཀྱིས་མཛད་པ་རྫོགས་སོ།། །།རྣལ་འབྱོར་པ་པྲཛྙཱ་ཤྲཱི་ཛྙཱ་ན་ཀཱི་རྟིས་རང་འགྱུར་དུ་མཛད་པའོ།།  
  
  
