  
།རྒྱ་གར་སྐད་དུ། དྷརྨ་ཀཱ་ཡ་ཀཱི་པཾ་བི་དཧི་ནཱ་མ། བོད་སྐད་དུ། ཆོས་ཀྱི་སྐུའི་སྣང་བའི་ཆོ་ག་ཞེས་བྱ་བ། དཔལ་  
གཤིན་རྗེ་གཤེད་ལ་ཕྱག་འཚལ་ལོ། །དང་པོ་སྙིང་རྗེའི་བདག་ཉིད་པས། །སྲིད་པའི་བདེ་ལམ་ཆགས་ཤིང། །བདག་འཛིན་དག་ལ་རྒྱབ་ཀྱིས་ཕྱོགས། །བདག་འཛིན་ཡོངས་སུ་དོར་བྱས་ཏེ། །བདག་དང་གཞན་དུ་མཉམ་པ་དང། །རང་དང་གཞན་གྱིས་བླང་བའི་ཕྱིར། །ཕྱི་ནང་བར་ཆད་སེལ་བའི་  
མཆོག་ཆོས་སྐུ་རྟེན་མཆོག་གདབ་པའི་ཕྱིར། །གཤིན་རྗེ་གཤེད་ལ་གུས་བཏུད་དེ། །མཆོད་རྟེན་ཆོ་ག་བཤད་པར་བྱ། །ཟུང་དུ་འཇུག་པའི་རྣལ་འབྱོར་པས། །ཡིད་དགའ་བ་ཡི་ས་ཕྱོགས་སུ། །དུར་ཁྲོད་དགོན་པའི་གནས་མཆོག་ཏུ། །བཀྲ་ཤིས་ས་ནི་བཟང་པོ་ལ། །བདུད་རྩི་རྣམ་  
ལྔས་ལེགས་བྱུགས་ཏེ། །སྤོས་དང་དྲི་ཡི་ཚོགས་རྣམས་དང། །གསེར་དང་མུ་ཏིག་བྱི་རུ་སོགས། །རིན་ཆེན་རྣམ་མང་བཅུག་ནས་ཀྱང། །ཁྲུས་བྱས་དག་པའི་རྣལ་འབྱོར་པས། །འཇིམ་པའི་གོང་བུ་དྲིལ་ནས་ཀྱང། །བདག་ཉིད་ལྷ་རུ་རྣམ་བསྐྱེད་ནས། །བསོད་ནམས་ཡེ་ཤེས་ཚོགས་  
བསགས་བྱ། །སྲུང་བའི་འཁོར་ལོ་རྫོགས་བྱས་ལ། །ཆོས་ཀྱི་དབྱིངས་ཀྱི་ཁང་པ་དང། །གཞལ་ཡས་ཁང་མཆོག་བསྐྱེད་ནས་ནི། །གཞལ་ཡས་ཁང་གི་དབུས་ཉིད་དུ། །སྐྱེ་མེད་སྣང་བ་ལས་བྱུང་བའི། །ཐབས་དང་ཤེས་རབ་གསལ་ལྡན་བསམ། །གྱུར་པས་རོ་མཉམ་ཐིག་ལེའོ། །དེ་ལ་ཐུགས་ཀྱི་ཡི་  
གེ་སྟེ༑ །དེ་ནས་ཐུགས་མཆོག་ཉིད་དུ་འགྱུར། །ང་རྒྱལ་སྐུ་གསུང་ཐུགས་བཅུག་སྟེ། །ཞུ་བས་ཆོས་ཀྱི་སྐུ་རུ་གྱུར། །དེ་ཡི་ས་བོན་ཡི་གེ་ལས། །འཕྲོས་པས་གཤིན་རྗེ་གཤེད་བཀུག་སྟེ། །ཞལ་དུ་ཞུགས་ནས་ཞུ་བར་བསམ། །བདག་ཉིད་ཐིག་ལེ་ཆེན་པོར་བལྟ། །ཕྱོགས་བཅུར་ཐིག་ལེ་བཞི་སྤྲོས་པས། །ཙརྩི་  
  
༄༅། །ཕག་མོའི་དབྱངས་ལྡན་མ། །གཽ་རཱི་ལྷ་མོ་བཞིར་གྱུར་ཏེ། །རྗེ་བཙུན་ཐིག་ལེ་བསྐུལ་བར་བྱ། །རྗེ་བཙུན་བཞེངས་ཤིག་སྙིང་རྗེ་ཁྲོ། །སྲིད་གསུམ་པ་ཡི་མ་རིག་སོལ། །རྗེ་བཙུན་བཞེངས་ཤིག་རྒྱལ་རིགས་བདུད་བཞི་ལས་ནི་རྒྱལ་བའི་སེམས་ནི་གཡེངས། །རྗེ་བཙུན་བཞེངས་ཤིག་འཇིག་རྟེན་  
སྙན་མནན་སྟོང་པ་ཉིད་ལ་བཞུགས་སམ་ཅི། །ཅི་ཕྱིར་འཇིག་རྟེན་སྙན་མནན་སྟོང་པ་ཉིད་ལ་སེམས་ཏེ་བཞུགས། །བཅོམ་ལྡན་རྒྱལ་པོས་བསྐུལ་ནས་ཀྱང། །ལྷ་མོ་ཉིད་ཀྱང་ཐིམ་པར་གྱུར། །དེ་ལ་ཉི་མ་ས་བོན་བཅས། །གྱུར་པས་རྡོ་རྗེ་མཚན་མ་ཅན། །དེ་ལ་གཤིན་རྗེ་གཤེད་མཆོག་སྐུ། །རྟོག་པ་  
བཞིན་དུ་གསལ་བར་བསམ། །དེ་ལས་མཁའ་གསང་བྱིན་བརླབས་ཏེ། །ཡེ་ཤེས་དཀྱིལ་འཁོར་བཀུག་ནས་ཀྱང། །ཞུ་བས་ཁམས་མཆོག་དག་པའི་ནང། །ཐིག་ལེ་བཅུ་བདུན་ཉིད་དུ་གྱུར། །དེ་ལས་ས་བོན་གཟུགས་སུ་གྱུར། །ཡ་ཀྵེ་མ་མེ་ད། །ཡ་ཙ་ནི་ར། ཛ་ས་དོ་རུ། ཎ་ཡོ་ནི་རཱ། རྡོ་རྗེ་སྔོ་དང་  
འཁོར་ལོ་དཀར། །རིན་ཆེན་སེར་དང་པདྨ་དམར། །རལ་གྲིས་ལྗང་གུ་ཐོ་བ་སྔོ། །དབྱུག་པ་གར་གྱི་ཕྱག་རྒྱར་གྱུར། །དེ་ལས་ཡོངས་སུ་རྫོགས་པའི་སྐུ། །དགྲ་ལྔ་ཡུམ་བཞི་བསྒོམ་པར་གྱུར། །མངལ་ནས་སྐྱེ་བའི་ཚུལ་ཉིད་དུ། །སོ་སོ་གནས་སུ་དགོད་པར་བྱ། །དེ་ནས་བདག་གི་སྙིང་གནས། །ས་  
བོན་དག་ལས་འོད་འཕྲོས་པས། །དཀྱིལ་འཁོར་དག་ལ་ཕོག་གྱུར་ཏེ། །འཁོར་ལོ་འཁོར་བའི་ཚུལ་ཉིད་ཀྱིས། །གསལ་བའི་བཟླས་པ་དབུལ་བར་བྱ། །ཨོཾ་ཧྲཱི་ཥྚྲྀ་ཝི་ཀྲྀ་ཏཱ་ན་ན་ཧཱུཾ་ཧཱུཾ་ཕཊ་ཕཊ་སཱ་ཧཱ། ན་མོ་བྷ་ག་ཝ་ཏེ་བཻ་རོ་ཙ་ན། པྲ་བྷ་རཱ་ཛཱ་ཡ། ཏ་ཐཱ་ག་ཏཱ་ཡ། ཨ་རྟ་ཏེ་ས་མྱུ་ཀ་སཾ་བུདྡྷཱ་ཡ། ཨོཾ་ཧེ་རུ་  
ཀ་སུ་ཀྵྨེ། ས་མེ་ས་མ་ཏེ། ས་མ་ཡེ། ས་མ་རོ་བྱེ། ཨ་ན་ལམྦེ་ཏ་རཾ་བེ་ཡ་ཤོ་བ་ཏི། མ་ཧཱ་ཏེ་ཛ། ནིར་ཀུ་ལེ་ནིརྦ་ཎེ། སརྦ་ཏ་ཐཱ་ག་ཏཱ། ཧྲྀ་ད་ཡ་ཨ་དྷིཥྛཱ་ན་ཨ་དཧི་ཥྛཱི་ཏེ་སཱ་ཧཱ། གཙོ་བོ་དག་ལ་ཇི་ལྟ་བཞིན། །གཏི་མུག་སོགས་ལ་རིམ་བཞིན་ནོ། །ཨོཾ་ཇི་ན་ཛིཀ་ཨོཾ་རཏྣ་དཧྲྀཀ་ཨོཾ་ཨཱ་རོ་ལྀཀ་ཨོཾ་པྲཛྙཱ་དཧྲྀཀ་ཨོཾ་  
མུངྒ་ར་དཧྲྀཀ་ཨོཾ་དཎྜ་དཧྲྀཀ་ཨོཾ་པདྨ་དཧྲྀཀ་ཨོཾ་ཁཌྒ་དཧྲྀཀ་ཨོཾ་མོ་ཧ་ར་ཏི། ཨོཾ་དྭེ་ཥ་ར་ཏི། ཨོཾ་རཱ་ག་ར་ཏི། ཨོཾ་བཛྲ་ར་ཏི། ཉི་ཤུ་རྩ་གཅིག་ལྔ་བཅུ་དང། །བརྒྱ་དང་བརྒྱ་རྩ་བརྒྱད་དང་ནི། །གཙོ་དང་འཁོར་གྱི་རིམ་པ་ཡིས། །བཟླས་པ་བསྡུ་བའི་ཚུལ་གྱིས་བཞུ། །འོད་ཀྱི་ཕུང་པོར་བསམས་ནས་ནི། །དེ་ནས་སྐོལ་  
  
།གུ་གུལ་ཨ་ཀར་ནག་ལ་སོགས། །དྲི་ཡི་བདུག་པས་བདུག་པར་བྱ། །དེ་ནས་འོད་ཀྱི་གོང་བུ་ལས། །བཅད་ཅིང་སྐུ་གདུང་གདབ་པར་བྱ། །སྙིང་པོར་འབྲེལ་པའི་རྟེན་འབྲེལ་དག་བཟླས་ཤིང་དཀྱིལ་འཁོར་དབྱུང་བར་བྱ། །བཀོད་པའི་ཚུལ་གྱིས་མཁའ་ལ་བཞག་རྫོགས་  
ནས་ལྷ་ཡི་དཀྱིལ་འཁོར་ལོ། །སྐྱེ་མཆེད་བྱིན་གྱིས་བརླབ་པ་དང། །སྐུ་གསུང་ཐུགས་དང་དེ་བཞིན་ཏེ། །དབང་བསྐུར་དགུག་གཞུག་མཆོད་བསྟོད་དང། །བདུད་རྩི་མྱང་གིས་སྨིན་པར་བྱ། །དེ་ནས་གསོལ་བ་གདབ་པ་དང། །བཤགས་དང་བསྔོ་བ་བྱས་ནས་ནི། །སྒྱུ་མའི་བློ་ཡིས་ཟིན་པར་བྱ། །  
དེ་ནས་སྨོན་ལམ་བཏབ་ནས་ནི། །གནས་ཁང་བཟང་པོར་བཞུགས་པར་བྱ། །དུས་རྣམས་ཀུན་དུ་མཆོད་པ་དང། །བསྐོར་བ་སོགས་ཀྱིས་མཉེས་པར་བྱ། །ན་མོ་རཏྣ་ཏྲ་ཡཱ་ཡ། །ཡེ་དྷརྨཱ་ཧེ་ཏུ་པྲ་བྷ་ཝཱ། ཧེ་ཏུན་ཏེ་ཥཱན་ཏ་ཐཱ་གཏོ་ཧྱ་བ་ད་ཏ། ཏེ་ཥཱ་ཉྩ་ཡོ་ནི་རོ་དྷ། ཨེ་ཝཾ་ཝཱ་དའི་མ་ཧཱ་ཤྲ་མ་ཎཿ་  
གསང་བའི་དཀྱིལ་འཁོར་བཟང་པོ་ལ། །མོས་པའི་བློ་ཡིས་བསྐོར་བར་བྱ། །ན་མོ་བྷ་ག་ཝ་ཏེ། རཏྣ་ཀེ་ཏུ་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྷ་ཏེ་སམྱཀ་སཾ་བུདྡྷཱ་ཡ། ཏདྱ་ཐཱ། ཨོཾ་རཏྣེ་རཏྣེ། མ་ཧཱ་རཏྣེ། རདྣེ་བའི་ཛ་ཡི་སཱ་ཧཱ། རྣལ་འབྱོར་སེམས་ལ་གནོད་གྱུར་ན། །ནམ་མཁའ་དག་ལ་གདབ་  
པར་བྱ། །ཆོ་གའི་རྣམ་པ་གོང་བཞིན་ཏེ། །མཚན་མེད་ཕྱིར་ན་མཆོག་ཡིན་ནོ། །རྐྱེན་རྣམས་ཚོགས་པར་བྱ་བའི་ཕྱིར། །ཆུ་དང་མེ་དང་རླུང་དག་ལ། །བཾ་རཾ་ཡཾ་ནི་རྣམ་བསམས་ཏེ། །འཕྲོས་པས་རྒྱལ་བ་སྲས་བཅས་དག་བསྡུས་ཏེ་ཡིག་འབྲུ་ལ་བསྟིམས་པས། །ཆུ་ལ་དཀར་དང་མེ་ལ་  
དམར། །རླུང་ལ་ཁྲོ་བོ་སྔོན་པོ་བསམ། །ཞུ་བས་འོད་ཀྱི་ཕུང་པོར་གྱུར། །སྐོལ་ཕོར་ཐོགས་ལ་གདབ་པར་བྱ། །རབ་གནས་བྱ་བ་གོང་བཞིན་ཏེ། །དེ་ལ་ཁྱད་པར་ཡོད་མ་ཡིན། །རྣལ་འབྱོར་བསོད་ནམས་བསགས་པ་དང། །བར་ཆོད་མྱུར་དུ་ཞི་བྱའི་ཕྱིར། །བདག་གིས་སྐུ་གདུང་ཆོ་གའི་མཆོག་  
མངོན་པར་བརྩམས་པའི་དགེ་བ་འདིས། །ཁམས་གསུམ་སེམས་ཅན་ཐམས་ཅད་ཀྱིས། །རྣལ་འབྱོར་ལམ་ལ་གནས་པ་རྣམས། །སྒོ་གསུམ་སྡིག་པ་དག་གྱུར་ཏེ། །ཆོས་སྐུ་གཉིས་མེད་ཐོབ་པར་ཤོག་རྒྱ་གར་གྱི་མཁན་པོ་ཀ་ལཱ་པ་མ་ཧཱ་ཞེས་བྱ་བས་མཛད་པ་མཆོད་རྟེན་གྱི་ཆོ་ག་རྫོགས་སོ།། །།  
  
༄༅། །རྣལ་འབྱོར་བསོད་སྙོམས་པ་པྲཛྙཱ་ཤྲཱི་ཛྙཱ་ནས་རང་འགྱུར་དུ་བྱས་པའོ། །སོམ་པུ་རིའི་གཙུག་ལག་ཁང་ཆེན་དུ། །ནག་པོ་ཞབས་ཞེས་བྱ་བའི་རྣལ་འབྱོར་པས། །རྣལ་འབྱོར་ཚེ་འཕོས་དེ་བ་པཱ་ལ་ཡིས། །ཡབ་མཆོག་དྷརྨ་པཱ་ལ་འདས་གྱུར་པའི། །ཆེད་དུ་གསོལ་བཏབ་རྒྱལ་པོའི་ཞལ་  
ངོ་རུ། །མཆོད་རྟེན་ཆོ་ག་མེ་ཏོག་ཚལ་དུ་མཛད། །སྤྲོས་བཅས་སྤྲོས་མེད་ཚུལ་གྱི་ལམ་མཆོག་འདི། །དེང་སང་རྣལ་འབྱོར་རྣམས་ཀྱིས་གདབ་པར་རིགས།།  
  
  
