  
།རྒྱ་གར་སྐད་དུ། །བོ་དཧི་ཙིཏྟ་ཙིནྟི་ཏི་ཀ་བོད་སྐད་དུ། མཆོད་རྟེན་བསྒྲུབ་པའི་ཆོ་ག་མདོར་བསྡུས་པ། བཅོམ་ལྡན་འདས་གཤིན་རྗེ་གཤེད་ལ་ཕྱག་འཚལ་ལོ། །དབང་  
ཐོབ་གཞན་དོན་ལ་དགའ་བས། །དུར་ཁྲོད་ལ་སོགས་དབེན་གནས་སུ། །བྱམས་དང་སྙིང་རྗེ་སྔོན་བཏང་ལ། །ཡོན་ཏན་ཀུན་རྫོགས་མཆོད་རྟེན་གདབ། །དེ་ལ་དང་པོར་བདག་ཉིད་ཀྱིས། །ལས་དང་མཐུན་པའི་ས་བླངས་ལ། །ཁྲུས་དང་རྒྱན་རྣམས་ཅི་རིགས་བགོའོ། །དེ་ནས་རྡོ་རྗེ་རྣམ་བཞི་  
ཡིས༑ །ཡང་ན་གར་མོས་ལྷ་ཡང་རུང། །བདག་ཉིད་རྫོགས་ནས་འཇིམ་པ་བརྫི། །ཨོཾ་ཧྲཱི་ཥྚྲྀ་ཝི་ཀྲྀ་ཏཱ་ན་ན་ཧཱུཾ་ཧཱུཾ་ཕཊ་ཕཊ་ཨཱ་བྲྀ་ཏེ་ཀུ་རུ་སཱ་ཧཱ། ཞེས་པས་བརྫིས་འཛིན་རྡོ་རྗེ་བཞི། །གང་བཞིན་ཅི་རིགས་སྤྱན་དྲངས། །མཆོད་བསྟོད་ལས་དང་བསྟུན་ལ་བྱ། །འོད་ཀྱི་གོང་བུར་གྱུར་པ་ལས།།  
  
༄༅། །འབི་འབི་འོད་ཀྱི་ཐིག་བྲན་ཅན། །གོང་བུར་ཛ་ས་དོ་རུ་བཀོད། །ཡང་ན་ཨོཾ་བཀོད་ཡུམ་གྱི་མཁའ། །འབི་འབིའི་རྡུལ་ཕྲན་རེ་རེ་ལ། །ཡི་གེ་ཡ་ལ་སོགས་པ་བཀོད། །ཐབས་དང་ཤེས་རབ་གཉིས་མེད་གདབ། །སྒྲ་ཡིས་དམ་ཆོས་ལ་སོགས་སྒྲོགས། །  
མཁའ་འབྱུང་བདེ་གཤེགས་ཀུན་དཔག་མེད། །རྡུལ་རེ་སྐུ་རེ་དེ་ལྟར་བརྟག་མཎྜལ་ལས་མཐུན་རས་དེ་བཞིན། །དང་པོ་སྙིང་པོ་ཕྱག་རྒྱ་དང། །ཆེ་གེ་ལས་དང་བསྟུན་པར་གཞུག། །དེ་ནས་རྒྱན་དབུལ་སྲོག་འཁོར་རོ། །དར་ཆེན་ཆུ་སྲིན་རྒྱལ་མཚན་གསོལ། །ལེགས་པར་  
རྫོགས་ནས་གཞན་ཡང་ནི། །དེ་ནས་རང་སྙིང་འོད་ཟེར་གྱིས། །དུས་གསུམ་སངས་རྒྱས་སྤྱན་དྲངས་ལ། །མཆོད་བསྟོད་ལ་སོགས་རྫོགས་བྱས་ལ། །གཉིས་མེད་ཚུལ་དུ་བསྲེ་བར་བྱ། །དེ་ནས་སྙིང་གའི་འོད་ཟེར་གྱིས། །ཙརྩི་ཀཱ་སོགས་ལེགས་པའི་གླུས། །ལྷ་མོ་ཆུ་ཡིས་སྐུ་ཁྲུས་  
གསོལ། །དེ་ནས་ལས་དང་མཐུན་པ་ཡི། །གསོལ་བ་བཏབ་པས་ཤེས་པར་བྱ། །གདབ་པའི་སྔགས་ནི་ཧྲཱི་ཥྚྲྀའམ། །ནང་གི་ཡི་གེ་བཅུ་བདུན་པའམ། འཁོར་ལོའི་སྔགས་སོགས་སོ་སོ་འམ། །སྡོམ་པ་ལ་ཡང་འགལ་བ་མེད། །རང་རང་ལས་དང་སྦྱར་བའི་སྔགས། །སྡིག་པ་ཞི་བར་བྱ་བ་ཡིས། །སརྦ་པཱ་པ་ཤཱིནྟིཾ་  
ཀུ་རུ་ཡཾ་ཀུ་རུ་སཱ་ཧཱ། ནོར་དང་བསོད་ནམས་རྒྱས་བྱེད་ན། །དབུས་སུ་པཥྚིཾ་ཀུ་རུ་སཱ་ཧཱ། དགྲ་ལ་སོགས་པ་དབང་སྡུད་ན། པ་ཤྱཾ་ཀུ་རུ་སཱ་ཧཱ། གང་དག་གནོད་བྱེད་གསོད་འདོད་ན། །མཱ་ར་ཡ་ཧཱུཾ་ཕཊ། བསྒྲུབ་བྱ་ངན་བྱེད་པར་འདོད་ན། །བི་དྭེ་ཥ་ཡ་ཕཊ། གནས་ནས་སྤོ་བར་འདོད་པ་ན། །ཨུཙྟས་ཡ་ཕཊ། གང་དག་མནན་པར་བྱ་  
བར་འདོད་ན། །སྟཾ་བྷ་ཡ་ཧཱུཾ་ལཾ། བསྒྲུབ་བྱ་དགུག་པར་འདོད་པ་ཡིས། །ཨཱ་ཀརྵ་ཡ་ཛཿ་དེ་ལ་སོགས་པའི་སྦྱོར་བ་ནི། །རྒྱུད་ལས་འབྱུང་བ་བཞིན་དུ་བརྟག་དེ་སྐད་དུ་ཡང། ཉེ་བའི་ལས་ནི་གང་གྲུབ་པ། །ཕྱག་རྒྱ་སྙིང་པོ་བྲིས་བཅུག་ན། །གང་བསྒོམས་ཐེ་ཚོམ་མེད་པར་འགྲུབ། །དངོས་གྲུབ་གང་འདོད་སྦྱིན་པར་  
རེས༑ །གཞན་ཡང་ནང་གི་སྦྱོར་བ་ནི། །ཏིང་ངེ་འཛིན་ལ་རག་ལས་པ། །གཞན་ནས་བྱུང་བ་ཡང་ཤེས་པར་བྱའོ། །བདག་གི་དགེ་བ་ཅུང་ཟད་འདི། །འགྲོ་བ་གཤིན་རྗེ་གཤེད་གནས་ཐོབ་པར་ཤོག་རྒྱ་གར་གྱི་མཁན་པོ་ལ་ལི་ཏ་བཛྲས་མཛད་པ་རྫོགས་སོ།། །།  
  
  
