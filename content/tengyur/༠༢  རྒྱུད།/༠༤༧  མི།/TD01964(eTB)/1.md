  
༈   ། །གཤིན་རྗེ་གཤེད་ནག་པོའི་འཁོར་ལོའི་མན་ངག་བཞུགས།། ། །འཇམ་  
དཔལ་གཤིན་རྗེ་གཤེད་ལ་ཕྱག་འཚལ་ལོ། །ལས་གང་བྱེད་ཀྱང་དང་པོ་བསྙེན་པ་ལ་འཇུག་པར་བྱ་སྟེ། དེ་ཡང་གནས་དབེན་པར། རང་ཉིད་རིམ་པ་བཞིན་དུ་ཧཱུཾ་ལ་གཤིན་རྗེའི་རྒྱལ་པོ་གཟུགས་ཁྲོ་བོ་འཇིགས་བྱེད་ཆེན་པོ་ཞལ་གསུམ་པ། ཕྱག་དྲུག་པ། སྐུ་མདོག་སྔོན་པོ། ཞལ་དབུས་མ་སྐུ་  
དང་མཐུན། གཡས་ཟླ་བ་ལྟ་བུ་དཀར་པོ། གཡོན་པདྨ་དམར་པོ་ལྟ་བུའོ། །ཕྱག་གཡས་དང་པོ་ན་རྡོ་རྗེ། གཉིས་པ་རལ་གྲི། གསུམ་པ་ནི་གྲི་གུག་འཛིན་པའོ། །ཕྱག་གཡོན་གྱི་དང་པོ་ན་འཁོར་ལོ། བར་མ་ན་པདྨ། ཐ་མ་ན་བྷནྡྷའོ། །ཐོད་པ་རློན་པའི་དོ་ཤལ་དང། ཐོད་དང་ཐོད་  
དུམ་གྱི་གདུ་བུ་དང། དབུ་རྒྱན་དང། མགུལ་དོ་དང། རྣ་ཆ་དང། སྐ་རགས་དང། རྐང་གདུབ་བྱས་ཤིང། མ་ཧེའི་སྟེང་ན་ཉི་མའི་གདན་ལ་གཡས་བསྐུམ། གཡོན་བརྐྱང་བས་བཞུགས་པ། གསུས་པ་ཐུར་དུ་བཤལ་བ། ཞལ་གདངས་ཤིང་ལྗགས་འདྲིལ་བ་སྟེ། འཇིགས་པའི་ཚོགས་ཀུན་  
  
སྐྲ་ཁམ་སེར་མེ་དཔུང་འབར་བ་ལྟ་བུ་གྱེན་དུ་འཁྱིལ་བ་སྨ་ར་དང་སྨིན་མ་སེར་པོ་དང་ལྡན་ཞིང་མཆེ་བ་གཙིགས་པ། སྤྱན་དམར་པོ་ཤིན་ཏུ་འཇིགས་པར་བཟློག་པ་ཁ་སྤུའི་བུ་ག་ཐམས་ཅད་ནས་མི་བསྐྱོད་པའི་གཟུགས་དཔག་ཏུ་མེད་པ་རྒྱུན་དུ་འཕྲོ་བ། འོད་དང་འོད་ཟེར་  
དུས་མཐའི་བསྐལ་བའི་མེ་ལྟར་འབར་བ་དང་ལྡན་པ་བསྒོམས་ལ། དེ་ནས་ཨོཾ་ཧྲཱི་ཥྚྲྀ་ཝི་ཀྲི་ཏཱ་ན་ན་ཧཱུཾ་ཧཱུཾ་ཕཊ་ཕཊ་སཱ་ཧཱ། ཞེས་པ་འཕྲོ་འདུ་དང་བཅས་པའམ། ལྷ་ལ་མ་ཡེངས་པ་ཙམ་གྱིས་ཟློས་ཀྱང་རུང་སྟེ། གྲངས་འབུམ་མམ། མཚན་མ་བཟང་པོ་ཡང་ཡང་མཐོང་བའི་བར་དུ་  
བཟླས་སོ། །དེ་ནི་བསྙེན་པ་སྟེ། ལས་ཀུན་ལ་དེ་ལྟར་བྱེ་བྲག་མེད་པར་དང་པོར་མཐུན་པར་བྱའོ། །དེ་ལྟར་ལས་སུ་བྱེད་པའི་དུས་སུ་བྱེ་བྲག་ཏུ་བྱ་སྟེ། འདི་ལྟར་ཞི་བར་བྱེད་ན་རང་ལྷའི་གཟུགས་སུ་བསྒྱུར་ཏེ། མདོག་དཀར་པོར་བསྒྱུར་བ་དང། བྱམས་པའི་སེམས་དང་ལྡན་པར་བྱས་ལ། བདུད་  
རྩིའི་རྒྱུད་ལས་འབྱུང་བ་ལྟར་སྔ་དྲོའི་དུས་སུ། ཤིང་ལོའམ་གྲོ་གའི་ཤུན་པ་གསལ། །སྐྱེས་པ་ཞི་བར་བྱེད་པ་གུར་ཀུམ་གྱིས་བྲི། བུད་མེད་ཞི་བར་བྱེད་པའི་གི་ཝང་གིས་བྲི་བ་ནི། འཁོར་ལོ་རིམ་པ་བཞི་བྲིས་ལ། དབུས་ལ་རེ་མིག་དགུ་དགུར་བྱ་སྟེ། །དེ་ཡི་ཕྱི་རིམ་བཅུ་གཉིས་མིག་དེ་  
ཡི་ཕྱི་རིམ་བཅུ་དྲུག་མིག་ཐ་མ་ཐོད་པས་བསྐོར་བ་བྲི། །དབུས་ཀྱི་རེའུ་མིག་དགུར་དགོད་པ། །དབུས་ཆར་ཡ་དང་ཤར་ཆར་ཀྵེ། །ལྷོ་ཡི་མིག་ལ་མ་བྲིའོ། །ནུབ་མིག་མི་བྲི་ཤར་དུའོ། །དེ་དག་གཡས་སྐོར་དག་ཏུ་འདོད། །དེ་མཚམས་རེའུ་མིག་བཞི་པོ་ལ། །ས་བོན་གཉིས་པར་མིག་  
བཅུག་ལ། །གཡོན་སྐོར་དུ་ནི་བྲི་བར་བྱ། །ཞི་བའི་ས་བོན་ཨོཾ་སཱ་ཧཱ། །རྒྱས་པའི་ས་བོན་བཽ་ཥཊ། རྨོངས་པའི་ས་བོན་ལཾ་ཡིན་ནོ། །དབང་གི་ཧོ་སྟེ་མངོན་སྤྱོད་ཧཱུཾ། ཕོ་དགུག་ཛཿ་ལ་མོ་དགུག་ཧྲཱི། །དེ་ལྟར་བྱེ་བྲག་ཤེས་བྱས་ལ། །མ་ནོར་བར་ནི་ལེགས་པར་བྲི། དེ་ཡི་ཕྱི་མར་འཁོར་ལོ་ནི། །རེའུ་  
མིག་བཅུ་གཉིས་པ་དེ་ལ། །ཡི་གེ་གཡོན་སྐོར་དུ་བཀོད་པ། །ཤར་གྱི་རེའུ་མི་གནས་བཟུང་བའོ། །ཡ་ཙ་ན་རི། ཛ་ས་དོ་རུ། ཎ་ཡོ་ནི་ར་རྣམས་སོ། །དེ་ཡི་ཕྱི་རིམ་འཁོར་ལོ་ནི། །རེའུ་མིག་བཅུ་དྲུག་པ་དེ་ལ། །ཤར་གྱི་རེའུ་མིག་ནས་བརྩམས་ནས། །གཡས་སྐོར་དུ་ནི་བྲི་བར་བྱ། །  
  
༄༅། །སྔགས་དང་མིང་དང་བསྐུལ་ཚིག་དང། །ལྡན་པར་ཤར་གྱི་རེའུ་མིག་ལའོ། །དེ་ཡི་འོག་མའི་རེའུ་མིག་ལ། །ས་བོན་གཉིས་དང་མིང་བཅུག་བྲི། །དེ་བཞིན་རེའུ་མིག་བཅུ་དྲུག་ལ། །སྤེལ་ཞིང་སྤེལ་ཞིང་བྲ་བར་བྱའོ། །དེ་ལྟར་བྲིས་པའི་འཁོར་ལོ་དེ། །ལུགས་དང་ལུགས་མིན་  
གཉིས་སུ་བྱ། །ཆུ་ཞིང་མཉམ་པོ་གཉིས་སུ་བྱའོ། །ཁྱད་པར་དུ་ནི་འོག་མ་ལ། །སྔགས་ཀྱི་མཐའ་རུ་ཕཊ་གཞག་གོ། །དེ་བཞིན་ཁ་སྦྱར་བྱ་ལུགས་ནི། །སྟེང་འོག་སོ་སོའི་ཡིག་སྔགས་དག་མཐུན་མཐུན་སོ་སོར་མགོ་སྤྲད་སྦྱར། །དེ་ནི་ཟླུམ་པོར་དྲིལ་བྱ་ལ། །དྲག་མིན་དག་ལ་སྤྲ་ཚིལ་  
གྱིས༑ །ཕྱི་རོལ་གཡོགས་པ་རབ་བྱས་ལ། །དེ་ནས་ཁམ་ཕོར་མཉམ་པོ་གཉིས། །བྱས་པས་གཅིག་ཏུ་རྩི་མར་དང། །སྦྲང་རྩི་བསྲེས་པས་བཀང་བ་ཡི། །ནང་དུ་ཁ་སྦྱར་འཁོར་ལོ་གཞུག་དེ་ནས་ཁམ་ཕོར་གཅིག་གིས་ནི། །སྟེང་ནས་ཁ་ནི་དགབ་པར་བྱའོ། །དེ་ལ་ལས་ཀྱི་མདོག་  
མཐུན་པའི། །སྐུད་པའི་ཁྲིས་ནི་མདུན་དུ་དཀྲི། །དེ་ནས་རང་ལྷའི་ལས་མཐུན་པའི། །གཟུགས་སུ་རང་ཉིད་རབ་བྱས་ཏེ། །འཁོར་ལོ་ཁ་སྦྱར་སྟེང་དུ་ཡང། །དེ་འདྲའི་གཤིན་རྗེ་རུ་བསམས་ལ། །དེ་ལ་མེ་ཏོག་དྲི་ཆབ་མདོག་དང་མཐུན་པ་ཡི། །བདུག་སྤོས་ལ་སོགས་མཆོད་བྱས་ལ། །བསྒྲུང་  
བྱ་ཟླ་བ་ལ་བཞག་སྟེ། །རང་ཉིད་ཟླ་བའི་རྡོ་རྗེ་ཡིས། །ལྟེ་བའི་ཧཱུཾ་ལས་རང་འདྲ་བའི། །ཁྲོ་བོ་དུ་མ་ཡེ་ཤེས་ཀྱི། །ཆུས་གང་བུམ་པ་ལས་མཐུན་མདོག་འཛིན་པ་སྤྲོས་པ་སླར་བསྡུས་ཏེ། །བསྒྲུབ་བྱའི་སྤྱི་བོར་དབང་བསྐུར་བས། །གང་འདོད་འབྲས་བུ་ཐོབ་བསམས་ལ། །ཐུན་མཚམས་  
བཞི་ལ་གསང་སྔགས་ནི། །མིང་དང་བསྐུལ་ཚིག་བཅས་པ་བཟློག་དབང་ལ་བྱེ་བྲག་ཏུ་བྱ་བ། །ཙནྡན་དམར་དང་སྲིན་ལག་ཁྲག་རྒྱ་སྐྱེགས་ཁུ་བ་བཙག་ཀྱང་རུང། །དམར་པོའི་རྫས་ཀྱིས་བྲི་བར་བྱ། །བུད་མེད་དགུག་ལ་ཁྱད་པར་ནི། །དུར་ཁྲོད་ཀྱི་ནི་རས་མ་ལ། །པདྨའི་རཀྟས་  
བྲི་བྱ་སྟེ། །བུད་མེད་བྷནྡྷ་ཁ་སྦྱར་གཞུག་རྨོངས་ལ་ཁྱད་པར་དུར་རས་ལ། །ལྡོང་རོས་ཀྱིས་བྲིས་ཁམ་ཕོར་གཞུག་དེ་སྟེང་སུཾ་ལས་རི་རབ་དང། །ལཾ་སེར་སྣ་ཚོགས་རྡོ་རྗེ་ཡི། །སྟེང་དུ་ལྷ་བསྐྱེད་ཀུན་ལ་སྦྱར། །རྨོངས་རྒྱས་སེར་པོ་དབང་དགུག་དམར། །དྲག་དང་ཚར་གཅད་  
  
།དེ་ལྟར་ཁ་དོག་བྱེ་བྲག་སྦྱར། །དྲག་པོ་ཁྱད་པར་དབྱེ་བ་ནི། །དུར་ཁྲོད་རས་ལ་འཁོར་ལོ་ནི། །གོང་དང་མཐུན་པར་བྲི་བར་བྱ། །སྣག་ཚ་སྐེ་ཚེ་ཚ་དང་དུག་ནིམ་པ་སྒ་དང་པི་པི་ལིང། །ན་ལེ་ཤམ་ཡུངས་ཀར་ནག་དམར། །ཤིང་ནག་ཆན་པོའི་ས་བོན་དང། །ཙི་ཏྲ་  
ཀ་ཡི་ཁུ་བ་དང། །སྲིན་ལག་ཁྲག་དང་དུར་ཁྲོད་སོལ། །དེ་རྣམས་རྙེད་ཚད་བསྲེས་པས་བྱ། །སྙུ་གུ་བྱ་རོག་སྒྲོ་རྩེས་བྱ། །དེས་ནི་འཁོར་ལོ་ལེགས་བྲིས་ལ། །ཁ་སྦྱར་དྲིལ་ཏེ་རྒྱུ་རྣམས་ལ། །བྱས་པའི་གཟུགས་བརྙན་སྙིང་གར་གཞུག་དེ་ནས་གཞན་ཡང་རི་རྩེ་ཡི། །ས་ནི་ཤིན་ཏུ་སྐམ་  
པོ་ལ། །རིགས་ངན་ཁ་ནས་ཆུ་བླངས་སྦྲུ། །སྦྲུས་པའི་འདག་པ་དེ་ལས་ནི། །གཤིན་རྗེའི་རྒྱལ་པོའི་གཟུགས་བྱས་ཏེ། །གཡས་བསྐུམ་གཡོན་བརྐྱང་བགྲད་པ་ལ། །གཡས་པ་ཐོ་བ་ཞགས་པ་གཡོན། །གསུས་པ་ཆེ་ལ་ཐུར་བཤལ་བ། །བྱས་ལ་མདུན་དུ་གཞག་པར་བྱའོ། །མར་ངོའི་ཚེས་  
བརྒྱད་བཅུ་བཞི་ལ། །ལས་དག་ཉིན་ཕྱེད་ནམ་ཕྱེད་ནའོ། །རང་ཉིད་ཁྲོ་གཟུགས་ཁྲོ་སེམས་ཀྱིས། །ལྷོ་རུ་ཁ་བལྟས་སྟན་པ་དེར་འདུག་དེ་ནས་རང་སྙིང་ཧཱུཾ་ཡིག་ལས། །ཁྲོ་རྒྱལ་མདོག་ནག་ཞལ་གཅིག་པ། །ཕྱག་གཉིས་འཁོར་ལོ་ལྕགས་ཀྱུ་ཐོགས། །མཚོན་ཆ་སྣ་ཚོགས་འཛིན་སྤྲོས་ལ། །བསྒྲུབ་  
བྱའི་གོ་ཆ་མཚོན་ཆ་ཀུན། །ཕྲོགས་ཏེ་དྲངས་ནས་རང་སྙིང་གི་ས་བོན་ཧཱུཾ་ལ་ཐིམ་པར་བསམ། །ཚུལ་དེས་དེ་ཡི་ཁྱིམ་སྟོང་བསམ། །དེ་ནས་ཡང་ནི་རང་སྙིང་ལས། །གོང་ལྟར་ཁྲོ་བོ་རབ་སྤྲོས་པས། །བསྒྲུབ་བྱ་དྲངས་ནས་སྔགས་པ་ཡིས། །མདུན་དུ་ཁ་དོག་ནག་པོ་རུ། །གཟུགས་བརྙན་ལ་  
བསྟིམ་གསལ་པོ་རུ། །དེ་ལ་སྣ་ཚོགས་ནད་རྣམས་ཀྱིས། །མནར་བར་བསམ་ཞིང་གཅེར་བུ་དང། །རབ་ཏུ་འདར་ཞིང་སེམས་གདུང་དང། །ལུས་ནི་ཤིན་ཏུ་སྡུག་བསྔལ་ཞིང། །ལུས་ལ་ཤུ་བ་རལ་གྲི་མདའ། །སྟ་རེ་ལ་སོགས་མཚོན་རྣམས་ཀྱིས། །ཚབས་ཆེར་གཟེར་བར་བསམ་པར་  
བྱའོ། །དེ་ཡང་རླུང་ནག་ཆེས་གཡེངས་པས། །ཤིན་ཏུ་གྲང་བས་འཁྱགས་པར་བསམ། །མེ་ཆེན་རབ་འབར་བས་བསྐོར་ཏེ། །རབ་ཚབས་ཀྱང་གདུང་བར་བསམ། །དེ་ལའང་ཁྱི་དང་སེང་གེ་ཝ། །སྟག་དང་བྱ་རོག་བྱ་རྒོད་དང། །མཆུ་རིངས་སོགས་པ་རྔམ་ཚུལ་དུ། །བསྒྲུབ་བྱའི་  
  
༄༅། །ལུས་དེ་བཟའ་བར་བལྟ། །དེ་ནས་གཟུགས་བརྙན་དེ་ལ་ནི། །ཚེར་མ་རྣོན་པོ་རབ་བླངས་ལ། །བར་མཚམས་མེད་པར་རབ་ཕུག་ལ། །ཚ་བའི་ལྡེ་གུས་རབ་བསྐུས་ལ། །དེ་ནས་གཤིན་རྗེའི་ལྟོ་བར་གཞུག་དེ་གསུས་བསྒྲུབ་བྱ་རབ་བསམས་ལ། །རང་སྙིང་ཁྲོ་བོ་མཚོན་ཐོགས་  
སྤྲོ། །དེ་ཡིས་གཤིན་རྗེའི་གཟུགས་གནས་པའི། །བསྒྲུབ་བྱ་དེ་བསད་དེའི་ཤ་ཁྲག་ཟོས་འཐུངས་རུས་ཆོག་རྐང་གཞིབས་བསམ། །སྤྲུལ་པ་བྱ་རྒོད་གཟུགས་ཅན་གྱིས། །ནང་ཁྲོལ་ཕྱུང་ཁྱེར་ཁར་སོང་བསམ། །ལས་ངན་བྱེད་དེ་དམྱལ་བར་འགྲོ། །མི་གདུང་བྱ་ཕྱིར་དེ་ཡི་སེམས། །རྒྱལ་  
བའི་གཟུགས་སུ་རང་སྙིང་གི་འོད་ཀྱིས་བསྡུས་ཏེ་རྒྱལ་བ་ཡི། །ཞིང་སར་ཁྱེར་ནས་བཀོད་པར་བསམ། །དེ་ལྟར་ལས་ཀྱི་ཚུལ་དེ་ཉིད། །སྡིག་པ་ཅན་ལ་དགོངས་པས་གསུངས། །ཡང་ན་གཤིན་རྗེའི་སྒོམ་ལུགས་གཞན། །ཞལ་གཅིག་ཕྱག་གཉིས་གཡས་ཞགས་པ། །གཡོན་པ་སྡིགས་  
མཛུབ་ལྡན་པ་ལ། །དབུ་རྒྱན་རང་རང་རིགས་བདག་གོ། །སོ་སོའི་སྔགས་ཀྱི་དབྱེ་བ་ནི། །གསལ་བར་བྲིས་པ་འདི་ཡིན་ནོ། །ཨོཾ་ཧྲཱི་ཥྚྲི་ཝི་ཀྲི་ཏཱ་ན་ན་ཧཱུཾ་ཧཱུཾ་ཕཊ་ཕཊ་སཱ་ཧཱ། ཆེ་གེ་མོ་ཤཱནྟི་དཀུ་རུ་སཱ་ཧཱ། འདི་ནི་ལས་ཀྱི་བཟླས་པ་དང། །འཁོར་ལོ་རྩིབས་བཅུ་དྲུག་པ་སྤེལ་ལ། །དགོད་པའི་  
སྔགས། །ཨོཾ་ཧྲཱི་ཥྚྲི་ཝི་ཀྲི་ཏཱ་ན་ན་ཧཱུཾ་ཧཱུཾ་ཕཊ་ཕཊ་བཽ་ཥཊ་ཆེ་གེ་མོ་བུཥྚིཾ་ཀུ་རུ་བཽ་ཥཊ་དང། །ཨོཾ་ཧྲཱི་ཥྚྲྀ་ཝི་ཀྲི་ཏཱ་ན་ན་ཧཱུཾ་ཧཱུཾ་ཕཊ་ཕཊ། ཧོ་ཆེ་གེ་མོ་ཛཿ་ཛ་ཧྲཱི་ཝ་ཤཾ་ཀུ་རུ་ཧོཿ། ཨོཾ་ཧྲཱི་ཥྚྲྀ་ཝི་ཀྲི་ཏཱ་ན་ན་ཧཱུཾ་ཧཱུཾ་ཕཊ་ཕཊ། བཽ་ཥཊ་ཆེ་གེ་མོ་ཤ་ན་ཡ་བ་ཤ་ན་ཡ། ཨོཾ་ཧྲཱི་ཥྚྲྀ་ཝི་ཀྲི་ཏཱ་ན་ན་ཧཱུཾ་ཧཱུཾ་ཕཊ་ཕཊ། ཧྲཱི་  
བུད་མེད་ཆེ་གེ་མོ་ཨཱ་ཀརྵ་ཡ་ཧྲཱི། ཨོཾ་ཧྲཱི་ཥྚྲྀ་ཝི་ཀྲི་ཏཱ་ན་ན་ཧཱུཾ་ཧཱུཾ་ཕཊ་ཕཊ་ཛཿ། སྐྱེས་པ་ཆེ་གོ་མོ་ལ་ཨཱ་ཀརྵ་ཡ་ཛཿ། ཨོཾ་ཧྲཱི་ཥྚྲྀ་ཝི་ཀྲི་ཏཱ་ན་ན་ཧཱུཾ་ཧཱུཾ་ཕཊ་ཕཊ། ལཾ་ཆེ་གེ་མོ་རང་གི་གནས་དང་བཅས་པ། །སྟཾ་བྷ་ཡ་ལཾ། དྲག་པོའི་འཁོར་ལོ་འོག་མའི། །ཨོཾ་ཧྲཱི་ཥྚྲྀ་ཝི་ཀྲི་ཏཱ་ན་ན་ཧཱུ་་ཧཱུཾ་ཕཊ་ཕཊ་ཧཱུཾ་ཆེ་གེ་མོ་  
མཱ་ར་ཡ་ཕཊ། སྟེང་མའི། ཨོཾ་ཧྲཱི༑ ཥྚྲྀ་ཝི་ཀྲི་ཏཱ་ན་ན་ཧཱུཾ་ཧཱུཾ་ཕཊ་ཕཊ། ཧཱུཾ་ཆེ་གེ་མོ་མཱ་ར་ཡ་ཧཱུཾ། ཨོཾ་ཆེ་གེ་སཱ་ཧཱ། །བཽ་ཥཊ་ཆེ་གེ་མོ་བཽ་ཥཊ། ལཾ་ཆེ་གོ་མོ་ལཾ། ཧོ་ཆེ་གེ་མོ་ཧོ། །ཛཿ་ཆེ་གེ་མོ་ཛཿ་ཧྲཱི་ཆེ་གེ་མོ་ཧྲཱི་དབུས་ཀྱི་རེའུ་མིག་གྲྭ་བཞི་དང། །གསུམ་པ་བཅུ་དྲུག་པ་ལ་ནི། །སྤེལ་བའི་སྔགས་  
  
།རིང་པོ་དག་ནི་སྤེལ་བ་སྟེ། །ལས་དུས་བཟླས་པ་དེ་ལྟར་རོ། །གྲུ་བཞི་དང་གསུམ་པའི་ཕྱོགས་བཅུ་དྲུག་སྤེལ་ལོ། །གཤེད་ནག་འཁོར་ལོའི་མན་ངག་སློབ་དཔོན་ཆེན་པོ་ནཱ་ག་བོ་དཧིས་མཛད་པ་རྫོགས་སོ།། །།ལོ་ཙཱ་བ་དགེ་སློང་ཆོས་རབ་ཀྱིས་བསྒྱུར་  
  
  
