  
།རྒྱ་གར་སྐད་དུ། །བཛྲ་ཙཱ་རྩི་ཀཱ་ཀརྨ་སཱ་དྷ་ནཱཾ། བོད་སྐད་དུ། རྡོ་རྗེ་ཙཱ་རྩི་ཀཱའི་ལས་སྒྲུབ་  
པའི་ཐབས། བཅོམ་ལྡན་འདས་གཤིན་རྗེ་གཤེད་དམར་པོ་ལ་ཕྱག་འཚལ་ལོ། །བརྟུལ་ཞུགས་དང་ལྡན་པའི་སྒྲུབ་པ་པོས། དུར་ཁྲོད་དུ་ཕྱིན་ལ་དབེན་པར་བྱ་སྟེ། ཞག་བདུན་དུ་བསྒྲུབ་པར་བྱའོ། །མདུན་དུ་མཎྜལ་མདའ་གང་གི་ཚད་ཀྱི་གྲུ་བཞི་པ། །དབུས་སུ་སོར་ཉི་ཤུ་བའི་  
  
༄༅། །ཐབ་ཁུང་བརྐོ་ཞིང། སྟེང་དུ་ཁ་ཁྱེར་བརྩིག་པར་བྱའོ། །དེ་ལ་དུར་ཁྲོད་ཀྱི་སོལ་བས་བྱུག་དེའི་གྲྭ་ལྷ་སྦྱིན་གྱི་ཕྱོགས་སུ་བསྟན། ལྕགས་ལས་བྱས་པའི་རྡོ་རྗེ་རྩེ་གཅིག་པ་སོར་བཅུ་གཉིས་པ་མདུན་དུ་དགོད། འབྲས་ཕྱེ་དང་ལྷ་སྦྱིན་གྱི་རྫས་ལ་བརྟག་པ་བྱས་ལ་  
ཨ་རྒའི་ལོ་མ་ལ་རིགས་དང་མིང་བྲིས་ལ། སྙིང་གར་བཅུག་ལ། བཧི་ཀུའི་སྲད་བུས་བཏགས་ཏེ་མགོ་བོར་བཅིང། དེའི་སྟེང་དུ་མན་ཇིའི་སྟེང་དུ། ཀོ་ཤ་ཀ་པཱ་ལར། ཤ་ཁྲག་གམ། གཏོར་མ་གཞག་གོ། །དེ་ལྟར་གཏོར་མ་རྒྱུན་དུ་བཏང་ངོ། །དེ་ནས་བདག་ཉིད་གཤིན་རྗེའི་གཤེད་དམར་  
པོ་རྣལ་འབྱོར་དང་ལྡན་པས། མདུན་གྱི་ཟུར་དེར། དཔལ་ལྷ་མོ་ཙཎྜི་ཀ་ཞལ་གཅིག་ཕྱག་གཉིས་པ། སྐུ་མདོག་དམར་ནག་གཡས་གྲི་གུག་གཡོན་ཐོད་པ་ཁྲག་གིས་བཀང་བ་བསྣམས་པ། བདག་གི་བཀའ་ལུང་ཉན་པར་བསྒོམས་ལ། དམ་ཚིག་གི་རྫས་ཕུལ་བས་མཉེས་པར་  
བྱའོ༑ །ཨོཾ་ཤྲཱི་ཡ་མཱནྟ་བཛྲ། ཙཎྜི་ཀ་རཀྟ་ཛ་ཊི། ཨ་མུ་ཀཾ། ཀ་པ་ཏྲི་ཡན་ཏྲི་པ་ན་ཏྲི། ཀ་བིད་ཏྲཱི། མ་ཧཱ་ནི་ཏྲི། ཀ་ལ་ན་ཏྲི། པི་ཙོ་ཀ་ཡ། མ་ཙུ་ཁོ། །ཨུ་ལ་ཙ་ཙུ་ཏྲི། ཁ་ན་ཨུ་མ་ཙོ། །ཁོ་ལ་ན་ཙོ། །བཛྲ་ཙ་མུཎྜི་ཧཱུཾ། པཱུ་ཙ་ཨུ་ཨ་ཁ་མུཎྜི། ཨི་ཙི་མི་ཙི། ཕུ་ལ་ཨུ་མ་ཙི། ཁོ་ཁུ་ལི། མི་ལི་ཙུ་  
པ་ཙ་རོ། །ཙ་མུ་ཎཌི། ཀ་ར་ཡི་ཀ་ར། །སརྦ་དུཥྚཱ་ན། ཨ་མུ་ཀཾ་མཱ་ར་ཡ་ཕཊ། ཨི་མཾ་བ་ལིཾ། རཀྟ་ཙིཏྟ། ཁ་ཁ། ཁཱ་ཧི་ཁཱ་ཧི། སརྦ་དུ་ཥྚཱན། ཨ་མུ་ཀཾ། མཱ་ར་ཡ་ཕཊ། ཅེས་པ་དང། སྐབས་སུ་དྲག་པོའི་རྫས་ཀྱི་སྦྱིན་སྲེག་གིས་ལྷ་སྦྱིན་ལ་བརྡེག་པར་བྱའོ། །དཀྱིལ་འཁོར་དུ་སྲོག་ཆགས་མུན་ཊོ་  
ཀ་ལ་དར་སྒྲ་སྒྲོགས་པ་དང། རཀྟ་ས་མུ་དྲ་བྱུང་བ་དང། རྡོ་རྗེ་རྩེ་གཅིག་པས་ལྷ་སྦྱིན་ལ་བརྡུང་བ་དང་གདབ་པར་བྱའོ། །ལྷ་སྦྱིན་ཡི་དགས་དང། མིང་ལ་སོགས་པ་ཐབ་ཁུང་དུ་སྦྱིན་སྲེག་བྱའོ། །གཏོར་མ་ཡང་ལྷ་སྦྱིན་གྱི་ཕྱོགས་སུ་དོར་རོ། །དེས་མ་གྲུབ་ན་ལན་གཉིས་གསུམ་དུ་བསྒྲུབ་  
པར་བྱའོ། །དེས་ཀྱང་ལས་མི་བྱེད་ན། དཔལ་རྡོ་རྗེ་ཙ་ཎྜི་ཀ་སྔོན་གྱི་ཐུགས་དམ་དྲན་དུ་གཞུག་པའི་མན་ངག་བྱ་སྟེ། གནད་ལ་དབབ་པས། མནའ་བསྐྱལ་བའི་དམ་ཚིག་དྲན་པའི་ཕྱིར་རོ། །དེ་ལྟར་བྱས་ན་སྒྲུབ་པ་པོའི་བསམ་པ་འགྲུབ་པར་འགྱུར་རོ། །རྡོ་རྗེ་ཙཎྜི་ཀའི་ལས་སྒྲུབ་པའི་ཐབས་  
  
། །།རྒྱ་གར་གྱི་པཎྜི་ཏ་རྒྱལ་སྲས་བི་བྷཱུ་ཏི་ཙཎྜིའི་ཞལ་སྔ་ནས། གློ་བོ་ལོ་ཙཱ་བ་དགེ་སློང་ཤེས་རབ་རིན་ཆེན་གྱིས་ཆོས་ཀྱི་རྒྱལ་པོའི་ཕོ་བྲང་སྐུ་མཁར་ཉི་གཟུངས་སུ་བསྒྱུར་བའོ།།  
  
  
