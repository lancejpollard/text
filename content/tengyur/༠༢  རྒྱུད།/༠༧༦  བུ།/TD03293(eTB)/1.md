  
།རྒྱ་གར་སྐད་དུ། ནཻ་རཱཏྨ་སཱ་དྷ་ནཾ། བོད་སྐད་དུ། བདག་མེད་པའི་སྒྲུབ་ཐབས། སྔར་བརྗོད་པའི་ཆོ་གས་སྟོང་བ་ཉིད་  
ཀྱི་རྗེས་ལ་ཟླ་བའི་དཀྱིལ་འཁོར་ལ། ཡི་གེ་ཨཾ་མཐིང་ནག་ལས་བྱུང་བའི་གྲི་གུག་དང། ས་བོན་དང། སྤྲོ་བ་ལ་སོགས་པ་སྔོན་དུ་འགྲོ་བ་ཡོངས་སུ་གྱུར་པ་ལས་རོའི་སྙིང་གར་ཟླ་བ་ལ་གནས་པའི་སྐྱིལ་ཀྲུང་ཕྱེད་པའི་གར་གྱིས་བཞུགས་པའི་བདག་མེད་མ་ནག་མོ་ཞལ་གཅིག་  
  
མི་བསྐྱོད་པ་དབུ་རྒྱན་ལ་བཞུགས་པ། མཆེ་བ་རྣམ་པར་གཙིགས་ཤིང་ལྗགས་འདྲིལ་བ། གཡས་པས་ནི་གྲི་གུག་བསྣམས་པར་མཛད་པ། གཡོན་པས་ཐོད་པ་དང་ཁ་ཊཱཾ་ག་བསྣམས་པར་མཛད་པ། དམར་ཞིང་ཟླུམ་པའི་སྤྱན་གསུམ་  
པ༑ ཕྱག་རྒྱ་ལྔས་རྣམ་པར་བརྒྱན་པའོ། །དེ་ནས་མགོ་དང། མགྲིན་པ་དང། སྙིང་གར་ཨོཾ་ཨཱ་ཧཱུཾ་བྱ་བའི་ཡི་གེ་རྣམས་སོ། །སྙིང་གར་ཟླ་བ་ལ་གྲི་གུག་གི་ཆང་ཟུང་ལ་ཡི་གེ་ཨཱཾ་བལྟས་ལ་སྔགས་འདི་དག་བཟླས་པར་བྱ་སྟེ། ཨོཾ་ཨ་ཨཱ་ཨི་ཨཱི་ཨུ་ཨཱུཨ་རྀ་རཱྀ་ལྀ་ལཱྀ་ཨེ་ཨཻ་ཨོ་ཨཽ་ཨཾ་སཱ་ཧཱ། བདག་  
མེད་མ་འབའ་ཞིག་གི་སྒྲུབ་ཐབ་རྫོགས་སོ།། །།དགེ་སློང་ཚུལ་ཁྲིམས་རྒྱལ་མཚན་གྱིས་བསྒྱུར་བའོ།།  
  
  
