  
།རྒྱ་གར་སྐད་དུ། ཤྲཱི་ཧེ་བཛྲ་ནཱ་མ་སཱ་དྷ་ནཾ། བོད་སྐད་དུ། དཔལ་ཀྱེ་རྡོ་རྗེ་ཞེས་བྱ་བའི་སྒྲུབ་པའི་ཐབས། །དགྱེས་པའི་རྡོ་རྗེ་ལ་ཕྱག་འཚལ་ལོ། །ཨེ་ཝཾ་ཉིད་བཞུགས་  
རྗེ་བོ་མགོན་པོ་བཞི། །དང་པོ་ཐ་མ་དབུས་ལས་རྣམ་པར་གྲོལ། །རྡོ་རྗེ་འཛིན་པ་ཁྱོད་ལ་ཕྱག་འཚལ་ལོ། །བླ་མ་དང་སངས་རྒྱས་དང་ཆོས་དང་དགེ་འདུན་རྒན་པ་རྣམས་ཀྱི་རྐང་པ་ལ། དད་པ་སྤྱོད་པས་ཕྱག་བཙལ་ནས་བྲི། དང་པོར་གནས་བསྟན་པར་བྱ་བ་ནི། ཤིང་གཅིག་  
  
།དེ་བཞིན་མ་མོའི་ཁྱིམ་དག་གམ། །ཡང་ན་དབེན་པའམ་བས་མཐའ་རུ། །དེར་ནི་བསྒོམ་པ་བཟང་བར་གསུངས། །ཞེས་འབྱུང་བས་ན་གནས་དེར་རམ། རང་ཉམས་དགའ་བའི་གནས་སུ་འདུག་ནས། སེམས་རྩེ་གཅིག་པའི་ཏིང་ངེ་འཛིན་ལ་རྣལ་འབྱོར་མཉམ་  
པ་ཉིད་དུ་བྱས་ནས། །ནུབ་མོ་རང་གི་སྙིང་གར་འདུག་ནས། །རཾ་ལས་ཉི་མའི་དཀྱིལ་འཁོར། །དེའི་སྟེང་དུ་ཐབས་དང་ཤེས་རབ་ཀྱི་བདག་ཉིད་ཅན་ཡི་གེ་ཧཱུ། ནམ་མཁའ་ལ་བླ་མ་དང་སངས་རྒྱས་དང་བྱང་ཆུབ་སེམས་དཔའ་རྣམས་མཐོང་ནས། ལྷ་མོ་བརྒྱད་རྒྱན་གྱིས་བརྒྱན་པ་སྤྲོས་  
ནས་མཆོད་པ། གཽ་རཱི་ཟླ་བའི་སྣོད་ཅན། ཙཽ་རཱི་ཉི་མའི་སྣོད་ཅན། བེཏྟཱ་ལཱི་དྲི་ཆུའི་སྣོད་ཅན། གྷསྨ་རཱི་སྨན་གྱི་སྣོད་ཅན། །པུཀྐ་སཱི་རྡོ་རྗེ་འཛིན་པ། ས་པ་རཱི་བདུད་རྩིའི་སྣོད་ཅན། །ཙཎྜ་ལཱི་རྔེའུ་ཆུང་འཛིན་མ། དེ་རྣམས་ཀྱིས་མཆོད་པ། ཌོམྦི་ནཱི་རེག་བྱ་དབྱེར་མེད་པའི་ཆགས་པ་ཆེན་པོ་  
དང་རྗེས་སུ་ཆགས་པར་བྱེད། དེ་ནས་ཕྱིའི་མཆོད་པ་དང། སྡིག་པ་བཤགས་པ་དང། དཀོན་མཆོག་གསུམ་ལ་སྐྱབས་སུ་འགྲོ་བ་ལ་སོགས་པ་བྱའོ། །དེ་ནས་དང་པོ་བྱམས་པ་དང། གཉིས་པ་སྙིང་རྗེ་དང། གསུམ་པ་དགའ་བ་དང། བཞི་པ་བཏང་སྙོམས་སུ་བྱའོ། །དེ་ནས་སེམས་  
སྟོང་པ་ཉིད་དུ་བྱེད་པ། །འཁོར་བ་བདག་ཏུ་འཛིན་པ་མེད་པར་བྱ། ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཱཏྨ་ཀོཧཾ། དེ་ནས་ཡི་གེ་རཾ་ལས་སྔོན་དུ་ཉི་མའི་དཀྱིལ་འཁོར་བསྒོམ། དེའི་སྟེང་དུ་ཡི་གེ་ཧཱུཾ་ལས་རྡོ་རྗེ། དེའི་ལྟེ་བ་ལ་ཧཱུཾ། དེ་ལས་འོད་ཟེར་འཕྲོས་པས་བླ་རེ་དང། ས་གཞི་དང། རྩིག་  
པར་གྱུར། དེའི་དབུས་སུ་ནམ་མཁའི་དབྱིངས་ཀྱི་འབྱུང་གནས་སུ་བསྒོམ་པ་ནི་རླུང་གི་དཀྱིལ་འཁོར་མེའི་དཀྱིལ་འཁོར། ཆུའི་དཀྱིལ་འཁོར། སའི་དཀྱིལ་འཁོར། དེའི་སྟེང་དུ་བྷྲཱུཾ་ལས་འཁོར་ལོ་ལྟེ་བ་ལ་བྷྲཱུཾ་བྷྲཱུཾ་དང་འཁོར་ལོ་གཉིས་དབྱེར་མེད་པ་ལས་རྣམ་པར་སྣང་མཛད་དེ་དང་འབྱུང་བཞིའི་  
དཀྱིལ་འཁོར་གཅིག་ཏུ་འདྲེས་ནས། ཆོས་ཀྱི་འབྱུང་གནས་ཀྱི་དབུས་སུ་གཞལ་ཡས་ཁང་དུ་གྱུར། གཞལ་ཡས་ཁང་ཐོག་གཅིག་པ། །སྒོ་བཞི་པ་ཏྭ་རན་བཞིས་མཛེས་པ། མེ་ཏོག་སྣ་ཚོགས་པའི་གཟུགས་ཅན། དེའི་དབུས་སུ་ཨཱ་ལི་ལས་ཟླ་བའི་དཀྱིལ་འཁོར། ཀཱ་ལི་ལས་  
  
༄༅། །ཉི་མའི་དཀྱིལ་འཁོར་དང། ཟླ་བ་མེ་ལོང་ལྟ་བུའི་ཡེ་ཤེས་ཉི་མ་མཉམ་པ་ཉིད་ཀྱི་ཡེ་ཤེས་དབུས་སུ་ཧཱུཾ་ལས་རྡོ་རྗེ་སོ་སོར་རྟོག་པའི་ཡེ་ཤེས། གཅིག་ཏུ་འདྲེས་པའི་ངོ་བོ་བྱ་བ་གྲུབ་པའི་ཡེ་ཤེས། རྡོ་རྗེ་སེམས་དཔའི་གཟུགས་སུ་གྱུར་པ་ཆོས་ཀྱི་དབྱིངས་རྣམ་པར་དག་པའི་  
ཡེ་ཤེས་ཏེ། འདྲེས་པ་ཡི་གེ་ཧཱུ་ལས་རྡོ་རྗེ་སེམས་དཔའ་དེ་མངོན་པར་བྱང་ཆུབ་པ་ལྔས་སྐུ་བསྐྱེད་པའོ། །ཞལ་དང་ཕྱག་མཚན་ཡབ་དང་སྲས་སུ་མཐུན་པ། རྡོ་རྗེ་སེམས་དཔའ་རིན་ཆེན་ཟླ་བའི་གཟུགས་ཅན། ཕྱག་བཅུ་དྲུག་ཞལ་བརྒྱད་ཞབས་བཞི་དགའ་བར་བྱེད་པ་ཕྱག་དང་པོ་གཉིས་ཀྱིས་  
བདག་མེད་མ་ལ་འཁྱུད་པ། ཐབས་དང་ཤེས་རབ་གཉིས་སུ་མེད་པའི་བྱང་ཆུབ་ཀྱི་སེམས་ཟླ་བ། གཽ་རཱི་བརྒྱ་བྱིན་ཕྱོགས་སུ་གནས། ཙཽ་རཱི་ཡི་དགས་ཕྱོགས་སུ་གནས། བེཏྟཱ་ལཱི་ཆུ་བདག་ཕྱོགས་སུ་གནས། གྷསྨ་རཱི་གནོད་སྦྱིན་ཕྱོགས་སུ་གནས། བདུད་བཞི་འཇོམས་པའི་ཚུལ་དུའོ། །  
གཙིགས་པའི་གཟུགས་ཅན་སྒོར་གནས་པའོ། །པུཀྐ་སཱི་འཇོམས་པའི་གཟུགས་ཅན་དབང་ལྡན་གྲྭར་གནས། ས་བ་རཱི་མེའི་གྲྭར་གནས། ཙཎྜ་ལཱི་བདེན་བྲལ་གྱི་གྲྭར་གནས། ཌོམྦི་ནཱི་རླུང་གི་གྲྭར་གནས་པའོ། །ག་ཙ་བ་གྷ་བ་ས་ལ་ཌ་ས་བོན་ལས་སྐུ་རྫོགས་ནས་དབྱུང་བར་བྱ། །གཽ་  
རཱི་ཕྱག་གཡས་ན་གྲི་གུག་གཡོན་ན་ཉ། ཙཽ་རཱི་གཡས་ན་རྡེའུ་ཆུང། གཡོན་ན་ཕག་གྷ་སྨ་རཱི་གཡས་ན་སྦྲུལ། གཡོན་པདྨའི་སྣོད། པུ་ཀྐ་སཱི་གཡས་སེང་གེ། གཡོན་དགྲ་སྟ། ས་བ་རཱི་གཡས་ན་དགེ་སློང། གཡོན་ན་གསེག་ཤད། ཙཎྜ་ལཱི་གཡས་ན་འཁོར་ལོ། གཡོན་ན་ཐོད་པ་  
ཌོམྦི་ནཱི་གཡས་རྡོ་རྗེ། གཡོན་སྡིགས་མཛུག་གཽ་རཱི་ཁ་དོག་ནག་མོ། ཙཽ་རཱི་མདོག་དམར། བེཏྟཱ་ལཱི་མདོག་སེར། གྷསྨ་རཱི་མདོག་ལྗང། པུཀྐ་སཱི་མདོག་སྔོ། ས་བ་རཱི་མདོག་དཀར། ཙཎྜ་ལཱི་ནམ་མཁའི་མདོག་ཌོམྦི་ནཱི་ཁ་དོག་སྣ་ཚོགས་ཐམས་ཅད་སྤྱན་གསུམ་པ། སྐྲ་གྲོལ་བ་  
ཕྱག་རྒྱ་བཞི་དང་ལྡན་པ་ཐམས་ཅད་བཞེངས་ནས། བརྐྱང་བསྐུམ་དུ་བཞུགས་པ། ཐམས་ཅད་ཀྱང་ཕྱག་གཉིས་པ། ཚངས་པ་དང། ཁྱབ་འཇུག་དང། དྲག་པོ་དང། གཤིན་རྗེ་དང། གནོད་སྦྱིན་དང། སྲིན་པོ་དང། ལྷ་མ་ཡིན་རྣམས། གཽ་རཱི་ལ་སོགས་པ་རྣམས་ཀྱི་གདན་ནོ། །  
  
དེ་ནས་ལྷ་མོ་བཞིས་བསྐུལ་བ། སྣ་ཚོགས་གླུ་ཡིས་རབ་ཏུ་མཆོད། །དགྱེས་པའི་རྡོ་རྗེའི་ཐུགས་རྗེའི་ཡིད། །པུཀྐ་སཱི་ནི་བདག་ལ་སྐྱོབས། །བདེ་བ་ཆེན་པོ་སྦྱོར་འདོད་པས། །  
སྟོང་པའི་རང་བཞིན་བསལ་ཏེ་བཞེངས། །སྟོང་པའི་རང་བཞིན་བསལ་ནས་ནི། །ས་བ་རཱི་ལ་དངོས་གྲུབ་སྩོལ། །གལ་ཏེ་གསོན་པར་མཆི་བཞེད་ན། །དགྱེས་པའི་རྡོ་རྗེ་བཞེངས་སུ་གསོལ། །ཙཎྜ་ལཱི་ནི་བདག་གིས་སུ། །མཐོང་བ་མེད་ནས་གསོལ་བ་ཡི། །ཅི་ཡི་ཕྱིར་ན་  
སྟོང་པར་བཞུགས། །སྔོན་སྨོན་བཞིན་དུ་དཔའ་བོ་རོལ། །བདག་ནི་ཌོ་མབིའི་མཚན་མ་མེད། །ཁྱོད་ཀྱི་སེམས་ནི་ཤེས་པ་སྟེ། །ཐུགས་རྗེ་མེད་པ་དེ་མི་རུང། །སྒྱུ་འཕྲུལ་ལྟ་བུར་བཞེངས་སུ་གསོལ། །དང་པོ་སྟོང་པའི་བྱང་ཆུབ་སེམས། །གཉིས་པ་ལ་ནི་ས་བོན་འབྱུང། །གསུམ་པ་  
ལ་ནི་གཟུགས་རྫོགས་ཏེ། །བཞི་པ་ལ་ནི་ཡིག་འབྲུ་དགོད། །བདག་པོ་དགའ་མ་ས་བོན་གཉིས། །བར་མ་འཇིགས་པ་སྔོན་པོ་གཉིས། །ཨཾ་ཧཱུཾ་གཉིས་ཀྱི་འོད་ཟེར་ལས། །རྡོ་རྗེ་ཆེན་པོ་བཞེངས་པའོ། །ལྷ་ཡི་གཟུགས་སུ་འཕྲོས་ནས་ནི། །ནམ་མཁའི་ཁམས་ནི་ཡོངས་  
གང་པའོ། །སྙིང་གར་ཨཾ་ཧཱུཾ་ལ་བསྡུས་ནས། །རྣལ་འབྱོར་བཛྲ་དྷ་ར་ཞེས། །ཞེ་སྡང་ཆེན་པོའི་རང་བཞིན་གྱུར། །ཞབས་བཞི་ས་ལ་མནན་པ་ཡིས། །ལྷ་དང་ལྷ་མིན་འཇིགས་པར་བྱེད། །ཁ་དོག་ནག་པོ་འཇིགས་པར་བྱེད། །བདག་མེད་མ་ལ་བདེ་བ་སྟེར། །རྟོག་པ་མེད་  
པའི་བདེ་བ་རྙེད། །རྟོག་པ་མེད་པའི་རང་བཞིན་གཟུགས། །བདུད་བཞི་རིམ་པར་ཞབས་ཀྱིས་མནན། །འཇིགས་པ་ཐམས་ཅད་འཇིགས་པར་བྱེད། །མགོ་བོའི་ཕྲེང་བ་རྫོགས་པར་བྱ། །ཉི་མའི་གདན་ལ་གར་ཐབས་བྱེད། །སྣ་ཚོགས་རྡོ་རྗེ་སྤྱི་བོར་གནས། །ཁ་དོག་ནག་པོ་  
འཇིགས་པར་བྱེད། །དང་པོ་ཞལ་ནི་ནག་པོ་ཆེ། །གཡས་ཀྱི་ཞལ་ནི་ཟླ་ལྟར་དཀར། །གཡོན་གྱི་ཞལ་ནི་དམར་པོ་འཇིགས། །སྟེང་གི་སྔོན་པོ་གཙིགས་པའི་ཞལ། །ཉི་ཤུ་རྩ་བཞི་སྤྱན་དང་ལྡན། །ཞལ་རྣམས་གཞན་ནི་ནག་པོའོ། །ཧཱུ་ཞེས་བྱ་བའི་སྒྲ་འབྱིན་ཅིང། །ཐལ་  
  
༄༅། །པས་ལུས་ཀྱང་བྱུགས་པའོ། །སྨིན་མ་སྐྲ་ཡེངས་སེར་པོ་ཡིན། །ཕྱག་རྒྱ་ལྔ་ཡིས་སྐུ་ལ་བརྒྱན། །སྤྱན་ནི་ལྟ་སྟངས་ཁྲོ་བོར་བལྟ། །ལོ་ནི་བཅུ་དྲུག་ཙམ་གྱི་ཚད། །གླང་པོ་རྟ་དང་བོང་བུ་དང། །བ་ལང་རྔ་མོ་མི་དག་དང། །བྱི་ལ་དང་ནི་སེང་གེ་དང། །གཡས་  
ཀྱི་ཕྱག་ན་ཐོད་པ་བརྒྱད། །དེ་རྣམས་རིམ་པ་བཞིན་དུ་གཞག་ས་ཡི་ལྷ་དང་ཆུ་ཡི་ལྷ། །མེ་ཡི་ལྷ་དང་རླུང་གི་ལྷ། །ཟླ་བའི་ལྷ་དང་ཉི་མའི་ལྷ། །གཤིན་རྗེ་ལྷ་དང་ནོར་སྦྱིན་ནོ། །གཡོན་པའི་ཕྱག་ན་བནྡྷ་བརྒྱད། །དེ་རྣམས་རིམ་པར་དགོད་པའོ། །སྒེག་པ་དཔའ་བ་འཇིགས་  
སུ་རུང་བ་དང། རྒོད་དང་གཤེ་དང་འཇིགས་པར་བྱེད་པ་དང། །སྙིང་རྗེ་རྔམ་དང་ཞི་བ་ལ་སོགས་པ། །འབར་བའི་གར་དགུ་རོ་དང་ལྡན། །ཤྲཱི་ནི་ཡེ་ཤེས་མི་གཉིས་པ། །ཧེ་ནི་རྒྱུ་སོགས་རྣམ་པར་སྤངས། །རུ་ནི་ཚོགས་དང་བྲལ་བ་སྟེ། །ཀ་ནི་གང་དུའང་མི་གནས་པའོ། །ཨོཾ་དྷརྨ་  
དྷཱ་ཏུ་སྭ་བྷཱ་བ་ཨཱཏྨ་ཀོཧཾ། མིག་གཉིས་ལ་ནི་གཏི་མུག་རྡོ་རྗེའོ། །རྣ་བ་ལ་ཞེ་སྡང་རྡོ་རྗེའོ། །སྣ་ལ་སེར་སྣ་རྡོ་རྗེའོ། ཁ་ལ་འདོད་ཆགས་རྡོ་རྗེའོ། །རེག་བྱ་ལ་ཕྲག་དོག་རྡོ་རྗེའོ། །ཡིད་ལ་བདག་མེད་རྣལ་འབྱོར་མའོ། །ས་ལ་སྤྱོད་མ་ལུས་རྡོ་རྗེ་མ། །མཁའ་ལ་སྤྱོད་མ་གསུང་  
རྡོ་རྗེ་མ། །སྙིང་གི་དབུས་ན་གནས་པ་ནི་བདག་མེད་མའོ། །རང་གི་སྙིང་གའི་ས་བོན་ལས། །འོད་ནག་པོ་ལྕགས་ཀྱུ་འདྲ་བ་འཕྲོས་པས། །ཁམས་གསུམ་གྱི་སངས་རྒྱས་སྤྱན་དྲངས་ནས། །མཆོད་པ་ལྷ་མོ་བརྒྱད་དག་གིས་བྱའོ། །དེ་ནས་གསོལ་བ་གདབ་པར་བྱའོ། །ཨོཾ་  
ཨ་བཧི་ཥིཉྩ་ཏུ་མཱཾ་སརྦ་བཛྲ་ཏ་ཐཱ་ག་ཏ། རྫོགས་ནས་ཐམས་ཅད་ཧེ་རུ་ཀ་སངས་རྒྱས་ཀུན་གྱིས་དབང་བསྐུར་མཛད། །སངས་རྒྱས་ཀུན་གྱི་རང་བཞིན་ཆུ། །བདུད་རྩི་བུམ་པས་དབང་བསྐུར་རོ། །དེ་ནས་མེ་ཏོག་གི་ཆར་དང། རས་དང་ཙནྡན་གྱི་ཕྱེ་མ་དང། གུར་གུམ་ཆར་དུ་ཕབ་པས་  
ནམ་མཁའི་ཁམས་སྣ་ཚོགས་པའི་སྒྲས་གང་ནས། སྣ་ཚོགས་པའི་གཟུགས་ཀྱིས་མཆོད་པ་བྱས་ནས། ལོ་ཙ་ན་ལ་སོགས་པ་ཡིས། །རྡོ་རྗེའི་གླུས་ཀྱང་སྟོད་པར་བྱེད། །དེ་ལྟར་དབང་བསྐུར་ཟིན་ནས། མི་བསྐྱེད་པ་འཁོར་ལོའི་གཟུགས་ཅན། རྣ་བ་སྣང་བ་མཐའ་ཡས་ཀྱི་  
  
།མགུལ་དུ་རིན་ཆེན་འབྱུང་ལྡན། །སྐ་རགས་དོན་ཡོད་གྲུབ་པ། གདུ་བུ་རྣམ་པར་སྣང་མཛད་ཀྱི་རང་བཞིན་དུ་དྲན་པར་བྱའོ། །ཕྱག་རྒྱ་ལྔ་རྣམ་པར་དག་པ་རིགས་ལྔའོ། །སྙིང་རྗེ་རྣམ་པར་དག་པ་སྤྱན་དམར་པོ། བྱམས་པ་རྣམ་པར་དག་པ་མདོག་ནག་པོ། བྱང་  
ཆུབ་ཀྱི་ཡན་ལག་རྣམ་པར་དག་པ་པགས་པ། འཕགས་པའི་བདེན་པ་བཞི་རྣམ་པར་དག་པ་རུས་པ། ཕྱག་རྒྱ་རྣམ་པར་དག་པ་སངས་རྒྱས་ལྔའོ། །གདུག་པའི་སེམས་ཅན་གདུལ་བའི་ཕྱིར། །ཁྲོ་བོའི་གཟུགས་སོ། །ཤ་རྣམ་པར་དག་པ་པུཀྐ་སཱིའོ། །ཁྲག་རྣམ་པར་དག་པ་ས་བ་  
རཱིའོ། །བྱང་ཆུབ་རྣམ་པར་དག་པ་ཙཎྜ་ལཱིའོ། །རྐང་རྣམ་པར་དག་པ་ཌོམྦི་ནཱིའོ། །རྣམ་པར་ཐར་པ་བརྒྱད་རྣམ་པར་དག་པ་ཞལ་བརྒྱད། ལུས་ངག་ཡིད་གསུམ་རྣམ་པར་དག་པ་སྤྱན་གསུམ། སྟོང་པ་བཅུ་དྲུག་རྣམ་པར་དག་པ་ཕྱག་བཅུ་དྲུག་བདུད་བཞི་རྣམ་པར་དག་པ་ཞབས་བཞི་  
དེ་བཞིན་གཤེགས་པ་མི་བསྐྱོད་པ་དང། རྣམ་པར་སྣང་མཛད་དང། རིན་ཆེན་འབྱུང་ལྡན་དང། སྣང་བ་མཐའ་ཡས་དང། གཽ་རཱི་ལ་སོགས་པ་ཕྱག་རྒྱ་བཞིའོ། །ས་རྣམ་པར་དག་པ་པུཀྐ་སཱིའོ། །ཆུ་རྣམ་པར་དག་པས་བ་རཱིའོ། །མེ་རྣམ་པར་དག་པ་ཙཎྜ་ལཱིའོ། །རླུང་རྣམ་པར་དག་པ་  
ཌོམྦི་ནཱི་རུ་གསུངས་སོ། །དུས་གསུམ་དུ་གནས་པ་ལས་ལངས་ནས་ལྷའི་གཟུགས་སུ་བྱའོ། །ཉོན་མོངས་པ་མེད་ན་སྔགས་ཀྱི་བཟླས་པ་བྱ་སྟེ། ཨོཾ་དེ་བ་པི་ཙུ་བཛྲ་ཧཱུ་ཧཱུ་ཧཱུ་ཕཊ་སཱ་ཧཱ། །བྱ་བ་ཐམས་ཅད་ཧེ་རུ་ཀའི་གཟུགས་སུ་བྱ་སྟེ། དངོས་གྲུབ་གང་འདོད་ཀྱང་རུང་སྟེ། ཧེ་རུ་ཀའི་  
གཟུགས་སུ་བྱའོ། །ཟླ་བ་དྲུག་ཏུ་འདུག་ན་དངོས་གྲུབ་འབྱུང་སྟེ། འཁྲུལ་པའི་བསམ་པ་མེད་ན། སངས་རྒྱས་ཀྱི་རྫུ་འཕྲུལ་ཐོབ་པར་འགྱུར་རོ། །བསྒུལ་བསྐྱོད་ཐམས་ཅད་ཕྱག་རྒྱ་ཡིན། །བརྗོད་པ་ཐམས་ཅད་སྔགས་ཡིན་ཏེ། ཧེ་རུ་ཀ་ནི་གནས་པ་ནི། །རྣམ་ཤེས་ཡང་དག་ཤེས་པ་  
ཡིན། །རྒྱུད་ལས་སྒྲུབ་ཐབས་བསྡུས་པའོ། །ཤེས་དང་མི་ཤེས་མི་དཔོགས་པས། །ཟབ་མོ་ཚུལ་ནི་གསལ་བྱེད་པ། །ཤེས་རབ་འོ་མའི་རྒྱ་མཚོ་ལས། །སྐད་ཅིག་མན་ངག་སྲུབས་ཤིང་གིས། །སློབ་དཔོན་བདེ་བའི་མན་ངག་གིས། །བསྡུས་པས་བདུད་རྩི་ཟ་བ་ལྟར། །དེ་ཡི་བློ་ཡི་  
  
༄༅། །ཤེས་པ་ཡིན། །ཧེ་རུ་ཀ་ཡི་སྒྲུབ་ཐབས་འདི། །ལེགས་པར་གསལ་བར་བྱས་པ་ནི། །དགྱེས་པའི་རྡོ་རྗེའི་རྒྱུད་ལས་བརྩམས། །དེ་བཞིན་གསུངས་པའི་རིམ་པ་ཡིས། །བདག་གི་བསོད་ནམས་འདི་དང་ནི། །དཔལ་གྱི་སྔགས་ཀྱི་རིམ་བརྗོད་པས། །ཡིན་པའི་བྱང་  
ཆུབ་མན་དགེ་བས། །མྱུར་བར་སེམས་ཅན་གྲོལ་གྱུར་ཅིག་བླ་མ་དང་ནི་ཕ་མ་དང། །འཁོར་མི་རྣམས་ཀྱིས་ཐོས་དགའ་བ། །བྱང་ཆུབ་སྙིང་པོར་བྱས་པ་འདི། །སྔོན་དུ་དྲན་པའི་ཡེ་ཤེས་ཀྱིས། །དེ་ཉིད་བརྗོད་པར་བྱས་པ་འདིས། །དཔལ་གྱི་ཡིད་ནི་རྙེད་པར་ཤོག་ཧེ་བཛྲའི་སྒྲུབ་ཐབས་སློབ་  
དཔོན་བྱང་ཆུབ་སྙིང་པོས་མཛད་པ་རྫོགས་སོ།། །།རྒྱ་གར་གྱི་མཁན་པོ་དཱཾ་པཾ་ཀ་ར་ཙནྡྲ་དང། བོད་ཀྱི་ལོ་ཙཱ་བ་ལྷ་བཙན་པོ་མུ་ནི་རཱ་ཛས་བསྒྱུར་ཏེ་གཏན་ལ་ཕབ་པའོ།།  
  
  
