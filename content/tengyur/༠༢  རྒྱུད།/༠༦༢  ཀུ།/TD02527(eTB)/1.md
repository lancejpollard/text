  
།རྒྱ་གར་སྐད་དུ། ས་མནྟ་བྷ་དྲ་ནཱ་མ་ཧོ་མ་ལོ་བི་ཀ། བོད་སྐད་དུ། ཀུན་དུ་བཟང་པོ་ཞེས་བྱ་བའི་སྦྱིན་  
  
།བཅོམ་ལྡན་འདས་ངག་གི་དབང་ཕྱུག་ལ་ཕྱག་འཚལ་ལོ། །བྱང་ཆུབ་སེམས་བརྟན་ལས་བྱུང་བ། །རྡོ་རྗེ་ཧཱུཾ་མཛད་ཕྱག་འཚལ་ཏེ། །དངོས་གྲུབ་ཐམས་ཅད་ཀུན་བསྡུས་པ། །སྦྱིན་སྲེག་དེ་ཉིད་བདག་གིས་བཤད། །དེ་ཉིད་རིགས་པས་སྦྱིན་སྲེག་ལ། །  
དགོས་པ་དང་པོ་ཀུན་བྱས་ཏེ། །གྲོགས་བཟང་བྱ་བ་ངེས་པ་དང། །ཕྱི་ནས་སྦྱིན་སྲེག་རབ་ཏུ་བྱ། །གཙུག་ལག་ཁང་དང་གྲོང་རྡལ་དང། །ཀུན་དགའ་གྲོང་ངམ་གྲོང་ཁྱེར་ནི། །ཤར་དང་བྱང་དུ་བལྟ་བ་སྟེ། །ལྷོ་དང་ནུབ་ཏུ་མ་ཡིན་ནོ། །ཤིས་ཤིང་སྔོན་ནི་སྟོན་པ་ཡི། །  
ས་ནི་མཁས་པས་བགྲོད་པར་བྱ། །ཡང་ན་ཡིད་ནི་དགའ་འགྱུར་བ། །གང་ཡིན་དེར་ནི་བརྩམ་པར་བྱ། །དཀྱིལ་འཁོར་གནས་ནི་སྦྱངས་ནས་སུ། །དཀྱིལ་འཁོར་མཆོག་ནི་བྲི་བྱ་སྟེ། །ཟུར་བཞི་པ་ལ་སྒོ་བཞི་པ། །རྟ་བབས་བཞིས་ནི་མཛེས་བྱས་ལ། །ཐིག་བཞི་དང་ནི་ཡང་  
དག་ལྡན། །དར་དང་མེ་ཏོག་ཕྲེང་བས་བརྒྱན། །གྲྭ་ཡི་ཕྱོགས་ནི་ཐམས་ཅད་དང། །སྒོ་ཁྱུད་ཀྱི་ནི་མཚམས་རྣམས་སུ། །རྡོ་རྗེ་རིན་ཆེན་སྦྲས་པར་ནི། །དཀྱིལ་འཁོར་ཕྱི་རིམ་ཐིག་གདབ་བོ། །དེ་ཡི་རིམ་པའི་ནང་ཞུགས་ལ། །སྦྱིན་སྲེག་ཐབ་ནི་བྲི་བར་བྱ། །ཀུན་ནས་ཟུར་  
ནི་བཞི་པ་ལ། །ཁྲུ་གཉེས་བར་ནི་ཡོངས་སུ་བསྒྲགས། །ཟབས་སུ་ཁྲུ་གང་ཙམ་ལ་ནི། །ཁ་ཁྱེར་བཞི་ནི་བསྐོར་བའི། །དབུས་སུ་གཙུག་ཏོར་དགོད་བྱ་ཞིང། །དེ་ཡི་ཤར་དུ་ལྷུང་བཟེད་དོ། །ལྷོ་ཕྱོགས་ན་ནི་རིན་ཆེན་ཏེ། །ནུབ་ཀྱི་ཕྱོགས་སུ་པདྨ་བྲི། །བྱང་དུ་རྡོ་རྗེ་ཧཱུཾ་མཛད་ནི། །  
གདུག་པ་ཐམས་ཅད་ཟློག་པའོ། །མཚམས་ཀྱི་ཆ་ནི་ཐམས་ཅད་དུ། །གསང་བའི་མཆོད་པ་བསྟན་པ་དགོད། །དེ་ལྟར་ཐབ་ཁུང་ངེས་བྱས་ནས། །ཁ་ཁྱེར་ལ་ནི་འཇུག་པར་བྱ། །དང་པོ་ལ་ནི་སེམས་དཔའ་ཆེ། །བཅུ་དྲུག་ཉིད་དུ་བསྒྲགས་པ་ཡིན། །དེ་ཡི་རྒྱར་ནི་སོར་བརྒྱད་ལ།།  
དཔངས་སུ་སོར་ནི་བཞི་པའོ། །ཁ་ཁྱེར་གཉིས་པར་གྱུར་པ་དག་དེ་ཡང་རྒྱར་ནི་སོར་བརྒྱད་དེ། །དཔངས་སུ་སོར་ནི་བརྒྱད་པར་བཤད། །དེ་དགོངས་བདག་གིས་བཤད་པར་བྱ། །ཤར་ཕྱོགས་ནས་བརྩམས་རིམ་བཞིན་དུ། །པདྨ་ནགས་ཀྱི་མཇུག་མ་དང། །བགྲང་ཕྲེང་རིལ་  
  
༄༅། །བ་སྤྱི་བླུགས་དང། །ཨ་ཛེ་ན་ཡི་ཕྱག་རྒྱ་ནི། །ཏྲི་ཤཱུ་ལ་དང་ཟླ་བ་ཕྱེད། །རལ་པ་མིག་དང་རྒྱལ་མཚན་ཆེ། །མཛེས་ཤིང་བདེ་བའི་ཕྱག་རྒྱ་ཆེ། །ལྷོ་ཡི་ཕྱོགས་སུ་གཞག་པར་བྱ། །དུང་དང་འཁོར་ལོ་བེ་ཅོན་དང། །རལ་གྲི་དང་ནི་དེ་བཞིན་ཕུབ། །ཕག་དང་  
སེང་གེ་གཤིབས་པ་ནི། །ནུབ་ཀྱི་ཕྱོགས་སུ་བྲི་བར་བྱ། །མདུང་དང་དྲིལ་བུ་བ་དན་དང། །རྨ་བྱ་དེ་བཞིན་ར་སྐྱེས་དང། །ཁྱིམ་བྱ་ལང་ཆོས་མྱོས་པ་ནི། །བྱང་གི་ཕྱོགས་སུ་བྲི་བར་བྱ། །ཁ་ཁྱེར་གསུམ་པར་གྱུར་བ་དག་དེ་ཡང་རྒྱར་ནི་སོར་བརྒྱད་པ། །དཔངས་སུ་སོར་ནི་བཅུ་དྲུག་  
པ༑ །སྒོ་གླེགས་དང་ནི་གཏན་པར་བཅས། །དེ་ཡི་ཕྱོགས་བཞིར་རྟ་བབས་དང། །བཅས་པའི་སྒོ་རྣམས་བྱ་བ་དང། །དྲ་བ་དྲ་ཕྱེད་མེ་ལོང་བཅས། །བ་དན་ལ་སོགས་རྣམས་ཀྱིས་བསྐོར། །ཁ་ཁྱེར་བཞི་པར་བཤད་པ་ནི། །ཁོར་ཡུག་ལྟ་བུར་ཡང་དག་གནས། །རྒྱ་རུ་  
སོར་ནི་བཅུ་གཉིས་པ། །དབངས་སུ་སོར་ནི་དྲུག་པའོ། །དེ་ཡང་རྡོ་རྗེ་ཕྲེང་བས་བརྒྱན། །འབར་བའི་ཕྲེང་བ་འོད་འཁྲུགས་པ། །འདི་ནི་བསྲུང་བའི་མཆོག་ཡིན་ཞེས། །རྡོ་རྗེ་ཅན་གྱིས་སྔོན་གསུངས་སོ། །སྡིག་ཀུན་འཕྲོག་ཅིང་བསོད་ནམས་དང། །དག་བྱེད་དངོས་གྲུབ་  
ཐམས་ཅད་སྟེར། །བཀྲ་ཤིས་པ་ཉིད་ཡིན་བཤད་པ། །འདི་ནི་ཐབ་ཁུང་ཡིན་པར་བསྒྲགས། །གང་ཡང་བརྒྱ་རྩ་བཅུ་པ་ཡིས། །ཐབ་ཁུང་བཟང་པོ་བཤད་པ་རྣམས། །སྤྱི་ཡི་ཐབ་ཁུང་གང་ཡིན་པ། །བྱེ་བྲག་ཅན་བཞིན་གནས་པ་ཡིན། །ཐབ་ཁུང་གི་མཚན་ཉིད་དོ། །དགང་  
གཟར་དང་བླུགས་གཟར་གྱི་མཚན་ཉིད་ནི་འདི་ཡིན་ཏེ། དགང་གཟར་གྱི་ཡུ་བ་ནི་རྒྱལ་པོའི་ལག་པའི་ཚད་ཀྱིས་སོར་བཅུ་དྲུག་ཀུན་ནས་སོར་བཞི་པ། དགང་གཟར་གྱི་ཟབས་སུ་སོར་གཉིས་པ། སྟེང་དུ་སོར་བཞི་པ། དབུས་སུ་རྡོ་རྗེ་རྩེ་ལྔས་མཚན་པ། །ཡུ་བའི་འོག་ཏུ་རྡོ་རྗེ་དང་རིན་  
པོ་ཆེས་མཚན་པ་ནི་དགང་གཟར་གྱི་མཚན་ཉིད་དོ། །བླུགས་གཟར་གྱི་མཚན་ཉིད་ནི་ཁྲུ་གང་ཙམ་ལ་སྟེང་དུ་པདྨའི་འདབ་མ་འདྲ་བ་སོར་གཉིས་པ་ལ། དབུས་རྡོ་རྗེ་རྩེ་ལྔ་པས་མཚན་པ་ནི་བླུགས་གཟར་གྱི་མཚན་ཉིད་དོ། །ཁྲུས་དང་ཉེ་རེག་ལ་འབད་ནས། རྟག་ཏུ་སྦྱིན་སྲེག་ཁང་པར་  
  
དེ་ནས་བགེགས་རྣམས་ཉེར་ཞིའི་ཕྱིར། །ཁྲོ་བོའི་རྒྱལ་པོ་རྗེས་དྲན་བྱ། །དེ་ལ་ཁྲོ་བོའི་རྒྱལ་པོ་ནི་འདི་ཡིན་ཏེ། ཁྲོ་བོ་ཏི་རཱིནྟཱི་རིའི་ཕྱག་རྒྱ་བཅིངས་ལ། ཧཱུཾ་བཛྲ་ཨ་ན་ལ་ཧ་ན་ད་ཧ་པ་ཙ་མ་ཐ་བྷཉྫ་ར་ཎ་ཧཱུཾ་ཕཊ། ཁྲོ་བོ་ཏི་རཱི་ནྟི་རིའི་ཕྱག་རྒྱ་ནི་འདི་ཡིན་ཏེ། རྡོ་རྗེ་བཅིང་  
བ་ནང་དུ་བཅིངས་ལ། མཐེ་བོང་གཉིས་པོ་མཉམ་པས། སོར་མོའི་རྩེ་མོ་ཐམས་ཅད་བཙིར་བར་བྱ་སྟེ། འདིས་ནི་བདུད་ལ་སོགས་པ་བགེགས་ཐམས་ཅད་བཅོམ་པར་འགྱུར་རོ། །དེ་ནས་གོ་ཆ་འདིས་ཕྱོགས་བཅིང་བར་བྱ་སྟེ། རྡོ་རྗེ་གཙུག་ཏོར་དང། རྡོ་རྗེ་ཞགས་  
པས་ཤར་ཕྱོགས་བཅིང་ངོ། །རྡོ་རྗེ་ཁུ་ཚུར་གཉིས་བཅིངས་ནས། །མཐེའུ་ཆུད་གཅིག་ལ་གཅིག་སྦྲེལ་ཏེ། མཛུབ་མོ་གཉིས་རྩེ་སྦྱར་ནས་རྩེ་མོ་བཟློག་སྟེ། སྤྱི་གཙུག་ཏུ་གཞག་པ་ནི་གཙུག་ཏོར་གྱི་ཕྱག་རྒྱ་སྟེ། སྔགས་ལ་ཨོཾ་ཧཱུཾ་བནྡྷ་ཧཱུཾ། ཞེས་ཀྱང་སྨྲོས། རྡོ་རྗེ་གཙུག་  
ཏོར་ཉིད་ཟླུམ་པོར་བྱས་པ་ནི་རྡོ་རྗེ་ཞགས་པའི་ཕྱག་རྒྱ་སྟེ་སྔགས་ལ་ཧྲཱིབཛྲ་པཱ་ཤ་ཧཱུཾ། དེ་ནས་རྡོ་རྗེ་བ་དན་གྱིས་ནུབ་ཕྱོགས་བཅིང་བར་བྱ་སྟེ། རྡོ་རྗེ་བསྡམས་པ་བཅིངས་ལ་མཐེ་བོ་གཉིས་སེམས་དཔའི་སྐྱིལ་མོ་ཀྲུང་དུ་བྱ། མཛུབ་མོ་གཉིས་དང་མཐེའུ་ཆུང་གཉིས་བརྐྱང་པ་འདི་ནི་  
རྡོ་རྗེ་བ་དན་གྱི་ཕྱག་རྒྱ་སྟེ་སྔགས་ལ་ཨོཾ་བཛྲ་པ་ཏངྐི་པ་ཏངྐི་ནི་ར་ཊ། དེ་ནས་རྡོ་རྗེ་ནག་པོས་བྱང་དང་འོག་དང་སྟེང་དང་མཚམས་རྣམས་བཅིངས་ཏེ། རྡོ་རྗེ་ཐལ་མོ་སྦྱར་བ་བཅིངས་ལ་མཐེ་བོ་བརྐྱང་སྟེ། མཛུབ་མོ་གཉིས་མཆེ་བ་འདྲ་བར་བྱས་པ་ནི་རྡོ་རྗེ་ནག་པོའི་ཕྱག་རྒྱ་སྟེ། སྔགས་  
ལ་ཧྲཱིབཛྲ་ཀཱ་ལི་རུ་ཊ་མ་ཊ། དེ་ནས་རྡོ་རྗེ་རྩེ་མོས་ལྷོ་ཕྱོགས་བཅིངས་ཏེ། རྡོ་རྗེ་ཁུ་ཚུར་གཉིས་བཅིངས་ལ། །རྩེ་མོ་ལྟར་སྟེང་དུ་གཞག་པ་ནི་རྡོ་རྗེ་རྩེ་མོའི་ཕྱག་རྒྱ་སྟེ། སྔགས་ལ་ཨོཾ་བཛྲ་ཤི་ཥ་རེ་རུ་ཊ་མ་ཊ། དེ་ནས་རྡོ་རྗེ་སྤྱན་གྱི་སྔགས་དང་ཕྱག་རྒྱ་དང་རྡོ་རྗེ་མེ་ལྟར་རབ་ཏུ་འབར་  
བས་བགེགས་བཅིང་བར་བྱ་སྟེ། རྡོ་རྗེ་བསྡམས་པ་བྱས་ལ། མཐེ་བོ་གཉིས་བརྐྱང་སྟེ་མཉམ་པོར་གཞག་པ་ནི། རྡོ་རྗེ་སྤྱན་གྱི་ཕྱག་རྒྱ་སྟེ། །སྔགས་ལ་ཨོཾ་བཛྲ་ནཻ་ཏྲི་བནྡྷ་སརྦྦ་བིགྷྡཱཾ་རྡོ་རྗེ་བསྡམས་པ་བཅིངས་ལ་མཐེ་བོ་གཉིས་བརྐྱང་པ་ནི་རྡོ་རྗེ་ཏི་རཱིནྟི་རིའི་ཕྱག་རྒྱ་སྟེ། འདིས་  
  
༄༅། །སྤྱི་བོ་ནས་བརྩམས་ཏེ་བདག་ཉིད་དབང་བསྐུར་བ་བྱས་ལ་དར་དབྱངས་པའི་ཚུལ་དུ་བཀྲོལ་ནས་མཉམ་པའི་ཐལ་མོས་མཉེས་པར་བྱའོ། །རྡོ་རྗེ་ཁུ་ཚུར་གཉིས་བཅིངས་ལ། །རྡོ་རྗེ་ཁུ་ཚུར་གཡོན་པ་སྙིང་གར་གཞག་རྡོ་རྗེ་ཁུ་ཚུར་གཡས་པ་བསོར་བའི་  
ཚུལ་དུ་གཞག་པ་ནི་རྡོ་རྗེ་མེ་ལྟར་རབ་ཏུ་འབར་བའི་ཕྱག་རྒྱ་སྟེ། བཅོམ་ལྡན་འདས་རྡོ་རྗེ་མེ་ལྟར་རབ་ཏུ་འབར་བས་བདུད་ལ་སོགས་པའི་བགེགས་ཐམས་ཅད་བསྲེགས་པ་དང་འཚེད་པ་དང་ཐལ་བར་བྱེད་པ་ལ་སོགས་པ་ལ་ཁྱབ་པར་བྱས་ཏེ། སྔགས་ལ་ཨོཾ་བཛྲ་ཛཱ་ལ་ཨ་ན་ལཱརྐ་ཧཱུཾ་  
རྡོ་རྗེ་ལས་ཀྱི་ཕྱག་རྒྱ་བཅིངས་ལ། གཡས་ནས་བསྐོར་བས་ཕྱོགས་བཅིངས་ཤིང། དཀྱིལ་འཁོར་བཅིང་བ་བྱས་ནས་རྡོ་རྗེ་ཧཱུཾ་མཛད་ཀྱི་སྟེང་དུ་རྡོ་རྗེ་རབ་བྱས་ན་དཀྱིལ་འཁོར་བཅིང་བ་བྱས་པར་འགྱུར་རོ། །དེ་ནས་ས་གཞི་བཅིངས་བར་བྱ་སྟེ། རྡོ་རྗེ་བསྡམས་པ་ཁ་ཐུར་དུ་བསྟན་  
ཏེ་ས་ལ་བཞག་ནས་སའི་གཞི་རྣམས་རྡོ་རྗེའི་རང་བཞིན་དུ་འགྱུར་ཏེ། རང་བཞིན་ངན་པ་རྣམས་ཀྱིས་འཇུག་པར་དཀའ་བར་འགྱུར་རོ། །སྔགས་ནི་ཨོཾ་བཛྲ་དྲྀ་ཌྷོ་མེ་བྷཱ་བ་ར་ཀཥ་སརྦྦཾ་སཱ་ཧཱ། ཞེས་པ་འདིས་ས་བཅིངས་བར་བྱའོ། །དེ་ནས་རྡོ་རྗེ་གནོད་སྦྱིན་གྱི་ཕྱག་རྒྱས་ནམ་མཁའ་  
བཅིངས་བར་བྱ་སྟེ། རྡོ་རྗེ་གནོད་སྦྱིན་གྱི་ཕྱག་རྒྱ་ནི་རྡོ་རྗེ་ནག་མོའི་ཕྱག་རྒྱ་ཉིད་དོ། །སྔགས་ནི་ཨོཾ་བཛྲ་ཡཀྵ་ཧཱུཾ། དེ་ནས་རྡོ་རྗེ་འཇིགས་བྱེད་ཀྱི་མིག་གི་ཕྱག་རྒྱས་སྟེང་བཅིང་བར་བྱ་སྟེ། རྡོ་རྗེ་ཁུ་ཚུར་གཉིས་བཅིངས་ལ་མགལ་མེ་བསྐོར་བའི་ཚུལ་དུ་བསྐོར་ཏེ་མགོ་བོའི་  
སྟེང་དུ་མཛུབ་མོ་ལྕགས་ཀྱུ་འདྲ་བར་གཞག་པ་ནི་རྡོ་རྗེ་འཇིགས་བྱེད་ཀྱི་སྤྱན་གྱི་ཕྱག་རྒྱའོ། །སྔགས་ནི་ཨོཾ་ཧུ་ལུ་ཧུ་ལུ་ཧཱུཾ་ཕཊ། དེ་ནས་རྡོ་རྗེ་བསྡམས་པས་རྡོ་རྗེའི་དྲ་བ་བྱ་སྟེ། རྡོ་རྗེ་བསྡམས་པ་ནི་རྡོ་རྗེ་བསྡམས་པའི་ཕྱག་རྒྱའོ། །སྔགས་ནི་ཨོཾ་བཛྲ་བནྡྷ། དེ་ནས་དོགས་  
པ་མེད་པར་གྱུར་པར་བྱས་ནས་མཆོད་པ་བྱ་སྟེ། རྡོ་རྗེ་ཐལ་མོ་བརྐྱང་ནས་ལུས་ཐམས་ཅད་ཀྱིས་ཕྱག་བྱའོ། །ཨོཾ་སརྦྦ་ཏ་ཐཱ་ག་ཏ་པཱུ་ཛོ་པ་སཐ་ནཱ་ཡ། ཨཱཏྨ་ནཱཾ་ནིརྱ་ཏ་ཡཱ་མི། སརྦ་ཏ་ཐཱ་ག་ཏ་བཛྲ་སཏ་ཨ་དཧི་ཏིཥྛ་སྭ་མཱཾ། དེ་ནས་དེ་བཞིན་དུ་གནས་ལ་རྡོ་རྗེ་ཐལ་མོ་སྙིང་གར་གཞག་  
  
ཨོཾ་སརྦ་ཏ་ཐཱ་ག་ཏ་པཱུ་ཛ་ཨ་བཧི་ཥེ་ཀཱ་ཡ་ཨཱཏྨ་ནཱཾ་ནི་རྱ་ཏ་ཡཱ་མི། སརྦ་ཏ་ཐཱ་ག་ཏ་བཛྲ་རཏྣ་ཨ་བཧི་ཥིཉྩ་མཱཾ། དེ་ནས་རྡོ་རྗེ་ཐལ་མོ་སྤྱི་བོར་བཞག་ལ་ཁས་ཕྱག་བྱའོ། །ཨོཾ་སརྦ་ཏ་ཐཱ་ག་ཏ་པཱུ་ཛ་པྲ་བརྟན་ཡ་ཨཱཏྨ་ནཱཾ་ནི་རྱ་ཏ་ཡཱ་མི། སརྦ་ཏ་ཐཱ་ག་ཏ་བཛྲ་དྷརྨྨ་པྲ་བརྟ་  
ཡ་མཱཾ༑ དེ་ནས་དེ་བཞིན་དུ་རྡོ་རྗེ་ཐལ་མོ་སྤྱི་བོ་ནས་ཕབ་སྟེ། སྙིང་གར་བཞག་ནས་མགོས་ཕྱག་བྱ་སྟེ། ཨོཾ་སརྦ་ཏ་ཐཱ་ག་ཏ་པཱུ་ཛ་ཀརྨྨ་ཎི་ཨཱཏྨ་ནཱཾ་ནིརྱ་ཏ་ཡཱ་མི། སརྦྦ་ཏ་ཐཱ་ག་ཏ་བཛྲ་ཀརྨྨ་ཀུ་རུ་མཱཾ། དེས་ནི་མཆོད་པ་བྱེ་བ་བྱས་པར་འགྱུར་རོ། །ལག་པ་གཉིས་རྡོ་རྗེ་བསྡམས་པ་བཅིངས་  
ལ༑ པུས་མོ་གཉིས་ས་ལ་བཙུགས་ཏེ། སྤྱི་བོ་ས་ལ་གཏུགས་པ་ནི་ཕྱག་བྱ་བའི་ཕྱག་རྒྱ་སྟེ། སྔགས་ནི་ཨོཾ་སརྦ་ཏ་ཐཱ་ག་ཏ་ཀཱ་ཡ་བཱ་ཀ་ཙིཏྟ་པཱ་ད་བནྡྷ་ནཾ་ཀ་རོ་མི་ཞེས་བྱའོ། །བདུག་སྤོས་ཀྱི་ཕྱག་རྒྱ་བཅིངས་ལ། ལྷའི་བདུག་པའི་མཆོད་པ་རྣམས་དྲན་བཞིན་དུ་སྔགས་འདི་བརྗོད་དོ། །  
ཨོཾ་སརྦ་ཏ་ཐཱ་ག་ཏ་དྷཱུ་པེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། དེ་ནས་མེ་ཏོག་གི་ཕྱག་རྒྱ་བཅིངས་ལ། ཐང་ལས་སྐྱེས་པ་དང་ཆུ་ལས་སྐྱེས་པའི་མེ་ཏོག་གི་སྤྲིན་རྣམས་སྤྲོས་ཏེ། ཨོཾ་སརྦྦ་ཏ་ཐཱ་ག་ཏ་པུཥྤེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། དེ་ནས་མར་མེའི་ཕྱག་རྒྱ་བཅིངས་ལ། ཉི་  
མའི་སྣང་བ་དབུལ་བར་བྱ་སྟེ། ཨོཾ་སརྦྦ་ཏ་ཐཱ་ག་ཏ་ཨཱ་ལོ་ཀེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། བྱུག་པའི་ཕྱག་རྒྱ་བཅིངས་ལ། ལྷ་ལ་སོགས་པའི་སྤོས་ཀྱི་སྤྲིན་རྣམས་དབུལ་བར་བྱ་སྟེ། ཨོཾ་སརྦ་ཏ་ཐཱ་ག་ཏ་གནྡྷེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། དེ་ནས་རིན་པོ་ཆེའི་བྱེ་  
བྲག་ལ་སོགས་པ་རྣམས་དབུལ་ཏེ། ཨོཾ་སརྦྦ་ཏ་ཐཱ་ག་ཏ་པོ་དྷྱཾ་ག་རཏྣཱ་ལཾ་ཀཱ་ར་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། དེ་ནས་རྩེད་མོའི་བདེ་བ་ཐམས་ཅད་དབུལ་ཏེ། ཨོཾ་སརྦ་ཏ་ཐཱ་ག་ཏ་ཧཱ་སྱ་ལཱ་སྱ་ཀྲྀ་ཌ་ར་ཏི་སཽ་ཁྱ་ཨ་ནུཏྟ་ར་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། དེ་ནས་གོས་ཀྱི་མཆོད་  
པ་རྣམས་དབུལ་ཏེ། ཨོཾ་སརྦ་ཏ་ཐཱ་ག་ཏ་བོ་དྷྱཱ་ལཾ་ཀ་ར་བསྟྲ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། དེ་ནས་ཏིང་ངེ་འཛིན་གྱི་ཕྱག་རྒྱ་བཅིངས་ཏེ། སེམས་ཅན་ཐམས་ཅད་ཀྱི་ཚངས་པ་ཆེན་པོའི་གནས་བཞི་ཐོབ་པར་གྱུར་ཅིག་ཅེས་བརྗོད་ལ་དེ་དབུལ་ཏེ། ཨོཾ་སརྦ་ཏ་ཐཱ་ག་ཏ་ཙ་ཏུར་མ་ཧཱ་  
  
༄༅། །བྲཧྨ་བི་ཧ་ར་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། དེ་ནས་རྡོ་རྗེ་བསྙེམས་པའི་ཕྱག་རྒྱ་བཅིངས་ཏེ། སེམས་ཅན་ཐམས་ཅད་ཀྱང་བྱང་ཆུབ་ཀྱི་སེམས་ལ་གནས་པར་གྱུར་ཅིག་ཅེས་བརྗོད་ནས་དེ་དབུལ་ཏེ། ཨོཾ་སརྦྦ་ཏ་ཐཱ་ག་ཏ་བོ་དཧི་ཙིཏྟ་པཱུ་ཛ་མི་གྷ་ས་མུ་དྲ་སྥ་ར་ཎ་ས་  
མ་ཡེ་ཧཱུཾ། སེམས་ཅན་ཐམས་ཅད་སྦྱིན་པའི་ཕ་རོལ་ཏུ་ཕྱིན་པ་དང་ལྡན་པར་གྱུར་ཅིག་ཅེས་བརྗོད་ལ་དེ་དབུལ་ཏེ། ཨོཾ་སརྦ་ཏ་ཐཱ་ག་ཏ་བཛྲོད་བྷ་བཱ་དཱ་ན་པཱ་ར་མི་ཏཱ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། སྦྱིན་པའི་ཕ་རོལ་ཏུ་ཕྱིན་པའི་ཕྱག་རྒྱ་ནི་རྡོ་རྗེ་སྒེག་མོའི་ཕྱག་རྒྱའོ། །སེམས་ཅན་  
ཐམས་ཅད་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་ལྡན་པར་གྱུར་ཅིག་ཅེས་བརྗོད་ལ་དེ་དབུལ་ཏེ། ཨོཾ་སརྦ་ཏ་ཐཱ་ག་ཏ་མ་ཧཱ་བོ་དྷ་དྱ་ཧར་ཤཱི་ལ་པཱ་ར་མི་ཏཱ་པཱུ་ཛ་མ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་ཕྱག་རྒྱ་ནི་རྡོ་རྗེ་ཕྲེང་བ་མའི་ཕྱག་རྒྱའོ། །སེམས་ཅན་  
ཐམས་ཅད་བཟོད་པའི་ཕ་རོལ་ཏུ་ཕྱིན་པ་དང་ལྡན་པར་གྱུར་ཅིག་ཅེས་བརྗོད་ལ་དེ་དབུལ་ཏེ། ཨོཾ་སརྦྦ་ཏ་ཐཱ་ག་ཏ་དྷརྨྨ་ཨ་བ་བོ་དཧི་ཀཥན་ཏི་པཱ་ར་མི་ཏཱ་པཱུ་ཛ་མི་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། བཟོད་པའི་ཕ་རོལ་ཏུ་ཕྱིན་པའི་ཕྱག་རྒྱ་ནི་རྡོ་རྗེ་གླུ་མཁན་མའི་ཕྱག་རྒྱའོ། །སེམས་ཅན་ཐམས་ཅད་  
འཁོར་བ་ཡངས་སུ་སྤོང་བའི་བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང་ལྡན་པར་གྱུར་ཅིག་ཅེས་བརྗོད་ལ་དེ་དབུལ་ཏེ། ཨོཾ་སརྦ་ཏ་ཐཱ་ག་ཏ་སན་སཱ་རཱ་པཱ་རི་ཏྱཾ་ཀ་བའི་རྱ་པཱ་ར་མི་ཏཱ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། བརྩོན་འགྲུས་ཀྱི་ཕ་རོལ་ཏུ་ཕྱིན་པའི་ཕྱག་རྒྱ་ནི་རྡོ་རྗེ་གར་མཁན་  
མའི་ཕྱག་རྒྱའོ། །སེམས་ཅན་ཐམས་ཅད་བསམ་གཏན་བཞི་དང་ལྡན་ཞིང་སེམས་ཞི་བར་གྱུར་ཅིག་ཅེས་བརྗོད་ལ། བདག་གིས་བསམ་གཏན་སངས་རྒྱས་ཐམས་ཅད་ལ་དབུལ་ཏེ། ཨོཾ་སརྦ་ཏ་ཐཱ་ག་ཏ་སཽ་ཁྱ་བི་ཧཱ་ར་དྱ་ན་པཱ་ར་མི་ཏཱ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། བསམ་  
གཏན་གྱི་ཕ་རོལ་ཏུ་ཕྱིན་པའི་ཕྱག་རྒྱ་ནི་རྡོ་རྗེ་མེ་ཏོག་མའི་ཕྱག་རྒྱའོ། །སེམས་ཅན་ཐམས་ཅད་ཉོན་མོངས་པ་དང་བྲལ་བའི་ཤེས་རབ་ཀྱི་ཕ་རོལ་ཏུ་ཕྱིན་བ་རྟོགས་པར་ཁོང་དུ་ཆུད་པ་དང་ལྡན་པར་གྱུར་ཅིག་ཅེས་བརྗོད་ལ། སངས་རྒྱས་ཐམས་ཅད་ལ་མཆོད་པའི་ཕྱིར་དེ་དྲན་པར་བྱ་སྟེ་  
  
ཤེས་རབ་ཀྱི་ཕ་རོལ་ཏུ་ཕྱིན་པའི་ཕྱག་རྒྱ་ནི་རྡོ་རྗེ་བདུག་པ་མའི་ཕྱག་རྒྱའོ། །བདག་ཉིད་འཇིག་རྟེན་གྱི་ཁམས་ཐམས་ཅད་ཀྱི་ཚད་དང་མཉམ་པར་བསམས་ལ་བཏུད་པར་བྱ་སྟེ། ཨོཾ་སརྦ་ཏ་ཐཱ་ག་  
ཏ་ཀཱ་ཡ་ནི་རྱ་ཏ་ན་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། འཇིག་རྟེན་གྱི་ཁམས་ཐམས་ཅད་ཀྱི་ཚད་དང་མཉམ་པའི་ལྕེ་བསམས་ལ་བསྟོད་པས་མཆོད་པ་བྱ་སྟེ། ཨོཾ་སརྦ་ཏ་ཐཱ་ག་ཏ་བཱ་ཀ་པྲ་བརྟན་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། བསོད་ནམས་དེ་རྣམས་བསྡུས་ལ་སེམས་  
ཅན་ཐམས་ཅད་ལ་ཉེ་བར་བསྔོ་བར་བྱ་སྟེ། ཨོཾ་སརྦྦ་ཐ་ཐཱ་ག་ཏ་ཙིཏྟ་ནི་རྱཱ་ཏ་ན་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། མཆོད་པ་ཉི་ཤུ་རྫོགས་སོ། །དེ་ལྟར་མཆོད་པ་བྱས་ནས་དམ་ཚིག་དང་སྡོམ་པ་བླང་བར་བྱ་སྟེ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་  
ལ་དགོངས་སུ་གསོལ། བདག་མིང་འདི་ཞེས་བགྱི་བ་དུས་འདི་ནས་བཟུང་སྟེ། བྱང་ཆུབ་ཀྱི་སྙིང་པོ་ལ་མཆིས་ཀྱི་བར་དུ། ཇི་ལྟར་དུས་གསུམ་མགོན་པོ་རྣམས། །བྱང་ཆུབ་ཏུ་ནི་ངེས་བྱས་པའི། །བྱང་ཆུབ་སེམས་ནི་བླ་མེད་པ། །དམ་པ་བདག་གིས་བསྐྱེད་བར་  
བགྱི༑ །སངས་རྒྱས་རྣལ་འབྱོར་སྡོམ་པ་ལ། །ཚུལ་ཁྲིམས་ཀྱི་ནི་བསླབ་པ་དང། དགེ་བའི་ཆོས་ནི་བསྡུ་བ་དང། །སེམས་ཅན་དོན་བྱེད་ཚུལ་ཁྲིམས་གསུམ། །དེ་བཞིན་བརྟན་པར་གཟུང་བར་བགྱི། །སངས་རྒྱས་ཆོས་དང་དགེ་འདུན་ཏེ། །བླ་ན་མེད་པའི་དཀོན་  
མཆོག་གསུམ། །དེང་ནས་བརྩམས་ཏེ་གཟུང་བར་བགྱི། །ནམ་དུ་ཡང་ནི་མི་སྤོང་ངོ། །རྡོ་རྗེ་རིགས་མཆོག་ཆེན་པོ་ལ། །རྡོ་རྗེ་དྲིལ་བུ་ཕྱག་རྒྱ་ཡང། །ཡང་དག་ཉིད་དུ་གཟུང་བར་བགྱི། །སློབ་དཔོན་དག་ཀྱང་གཟུང་བར་བགྱི། །རིན་ཆེན་རིགས་མཆོག་ཆེན་པོ་ཡི། །དམ་  
ཚིག་ཡིད་དུ་འོང་བ་ལ། །ཉིན་རེ་ཞིང་ནི་དུས་དྲུག་ཏུ། །སྦྱིན་པ་རྣམ་བཞི་རབ་ཏུ་སྦྱིན། །བྱང་ཆུབ་ཆེན་པོ་ལས་བྱུང་བ། །པདྨའི་རིགས་མཆོག་དམ་པ་ལ། །ཕྱི་ནང་གསང་བ་ཐེག་པ་གསུམ། །དམ་པའི་ཆོས་ནི་གཟུང་བར་བགྱི། །ལས་ཀྱི་རིགས་མཆོག་  
  
༄༅། །ཆེན་པོ་ལ། །སྡོམ་པ་ཐམས་ཅད་ལྡན་པ་ནི། །ཡང་དག་ཉིད་དུ་གཟུང་བར་བགྱི། །མཆོད་པའི་ལས་ཀྱང་ཅི་ནུས་བགྱི། །བྱང་ཆུབ་སེམས་ནི་བླ་མེད་པ། །དམ་པ་བདག་གིས་བསྐྱེད་ནས་ནི། །སེམས་ཅན་རྣམས་ཀྱི་དོན་གྱི་ཕྱིར། །བདག་གིས་སྡོམ་པ་  
མ་ལུས་གཟུང། །མ་བརྒལ་བ་རྣམས་བསྒྲལ་བར་བགྱི། །མ་གྲོལ་བ་རྣམས་དགྲོལ་བར་བགྱི། །དབུགས་མ་ཕྱིན་པ་དབུགས་དབྱུང་ཞིང། །སེམས་ཅན་མྱ་ངན་འདས་གཞག་བགྱི། །སྡོམ་པའི་ཆོ་གའོ། །དེ་ནས་རྡོ་རྗེ་སློབ་དཔོན་གྱིས། དམ་ཚིག་མཆོག་གི་ཕྱག་རྒྱ་  
ནི༑ །ཆོ་ག་བཞིན་བཅིངས་ཞུགས་ནས་ཀྱང། །སྥོ་ཊའི་ཕྱག་རྒྱས་དབབ་པར་བགྱི། །དེ་ལ་དམ་ཚིག་མཆོག་གི་ཕྱག་རྒྱ་ནི་འདི་ཡིན་ཏེ། ཟླ་བ་ལྟ་བུའི་ལག་གཉིས་ཀྱི། །གུང་མོ་བཏང་བར་གྱུར་པ་ཡི། །མཐེ་བོ་མཐེའུ་ཆུང་སོ་སོར་བསྒྲེང། །སེམས་དཔའི་རྡོ་རྗེ་རྡོ་རྗེ་བསྒྲེང། །ཤར་  
ཕྱོགས་ཀྱི་སྒོར་རྡོ་རྗེ་ལྕགས་ཀྱུའི་ཕྱག་རྒྱ་བཅིངས་ལ། གསང་སྔགས་འདི་བརྗོད་པར་བྱའོ། །བཛྲ་ཨཾ་ཀུ་ཤ་ཛཿ། ལྷོ་ཕྱོགས་ཀྱི་སྒོར་རྡོ་རྗེ་ཞགས་པས་བསྐུལ་བར་བྱ་སྟེ། བཛྲ་བཱ་ཤ་ཧཱུཾ། ནུབ་ཕྱོགས་ཀྱི་སྒྲོ་རྡོ་རྗེ་ལྕགས་སྒྲོག་རྗེས་སུ་དྲན་པར་བྱ་སྟེ། བཛྲ་སྥོ་ཊ་བཾ། བྱང་  
ཕྱོགས་ཀྱི་སྒོར་རྡོ་རྗེ་དྲིལ་བུ་བརྗོད་པར་བྱ་སྟེ། བཛྲ་ཨཱ་བེ་ཤ་ཨཿ། རྡོ་རྗེ་འབེབས་པ་རྗེས་སུ་དྲན་པས་བསྐོར་བ་ལན་གསུམ་བྱའོ། །ཨོཾ་བཛྲ་བེ་གཱ་ཀུ་མ་ཧཱུཾ། རྡོ་རྗེ་སེམས་མའི་སྙིང་པོ་ནི། ས་མ་ཡ་སཏཾ་ཨོཾ་ས་མ་ཡ་ཧཱུཾ། སྙིང་པོ་འདིས་སྦྱིན་སྲེག་གི་ཁང་པར་རྟག་ཏུ་འཇུག་པར་བྱའོ། །  
ཨོཾ་ས་མ་ཡ་པྲ་བེ་ཤ་ཡ་མི་ཧཱུཾ། ཨོཾ་པདྨ་སྥོ་ཊ་ཨ་དཧི་ཏིཥྛ་སྭ་བ་ཨ། གསང་སྔགས་འདི་དང། རྡོ་རྗེ་སེམས་མའི་ཕྱག་རྒྱ་བཅིང་བ་སྦྱར་བ་བྱས་ལ་ཡེ་ཤེས་བསྐྱེད་པར་བྱའོ། །ཨ་ཞེས་བྱ་བ་ལན་བརྒྱ་བཟླས་ན་བབ་པར་འགྱུར་རོ། །ཐེག་པ་ཆེན་པོ་མངོན་པར་རྟོགས་པ་ཡང་ཅི་འདོད་  
པར་བཟླས་པར་བྱའོ། །གསོལ་བ་བཏབ་ལ། ཕྱག་རྒྱ་དེ་སྙིང་གར་བཅིངས་ནས། སྙིང་པོ་འདིས་དགྲོལ་བར་བྱའོ། །ཨོཾ་ཊིཥྛ་བཛྲ་དྲྀ་ཌྷོ་མེ་བྷ་བ། སུ་ཏོ་ཥྱོ་མེ་བྷ་བ། ཤཱ་ཤྭ་ཏོ་མེ་བྷ་བ། ཨ་ནུ་རཀྟོ་མེ་བྷ་བ། སུ་ཏོ་ཥྱོ་མེ་བྷ་བ། ཧྲྀ་ད་ཡ་མེ་ཨ་དཧི་ཏིཥྛ་སརྦ་སིདྡྷི་མམེ་པྲ་ཡཙཚ་  
  
ད་ནས་ཕྲེང་བ་དེ་ཐབ་ཁུང་དུ་སྙིང་པོ་འདིས་དོར་བར་བྱའོ། །ཨོཾ་པྲ་ཏཱི་ཙྪ་བཛྲ་ཧོདེ་ནས་ཕྲེང་བ་དེ་རང་གི་མགོ་ལ་སྙིང་པོ་འདིས་བཅིང་བར་བྱའོ། །པྲ་ཏཱི་གྲྀཧྞ་སཱ་མི་མཾ་ས་ཏྭ་མ་ཧཱ་བ་ལ། དེ་ནས་སྙིང་པོ་འདིས་རང་གི་གདོང་གཡོགས་དགྲོལ་  
བར་བྱའོ། །ཨོཾ་བཛྲ་སཏ་སྭ་ཡཾ་ཏེ་དྷྱ། ཙཀྵུ་ཨུདྒྷ་ཊ་ན་ཏ་དྷ་བ་ར། ཨུདྒྷ་ཊ་ཡ་ཏེ་སརྦྦ་ཀོཥ་བཛྲ་ཙཀྵུར་ཨ་ནུཏྟ་ར་མ་ཧེ་བཛྲ་པཱ་ཤྱ་དེ་ནས་རྡོ་རྗེས་བྱིན་གྱིས་བརླབས་པའི་བུམ་པའི་སྤོས་ཆུ་དང། སྙིང་པོ་འདིས་བདག་ཉིད་དབང་བསྐུར་བར་བྱའོ། །ཨོཾ་བཛྲ་ཨ་བཧི་ཥིཉྩ། དེ་ནས་རྡོ་རྗེ་དབྱིངས་  
ཀྱི་དབང་ཕྱུག་མ་ལ་སོགས་པའི་སངས་རྒྱས་ཀྱི་ཕྱག་རྒྱ་རྣམས་ཀྱིས་བདག་ཉིད་དབང་བསྐུར་བར་བྱའོ། །དེ་ལ་དེ་རྣམས་ཀྱི་ཕྱག་རྒྱ་ནི་འདི་ཡིན་ཏེ། མཐེ་བོ་གཉིས་ནི་བསྣོལ་ནས་ནི། །མཛུབ་མོ་རྩེ་མོ་བཀུག་ནས་ནི། །གུང་མོ་མཉམ་པའི་ཚིགས་སུ་སྦྱར། །རྡོ་རྗེ་དབྱིངས་ཀྱི་དབང་  
མོར་བཤད། །དེ་ཉིད་གུང་མོ་རྡོ་རྗེར་བྱ། །གུང་མོ་གཉིས་ནི་ནོར་བུར་བྱ། །པདྨོ་སྲིན་ལག་མཐེའུ་ཆུང་གུང། ལག་པའི་སོར་མོ་རབ་ཏུ་བརྐྱང། །དེ་ལ་དེ་རྣམས་ཀྱི་རིག་པ་ནི་འདི་ཡིན་ཏེ། ཨོཾ་བཛྲ་དྷཱ་ཏི་ཤྭ་རི་ཧཱུཾ། ཨོཾ་བཛྲ་བཛྲི་ནི་ཧཱུམ། ཨོཾ་རཏྣ་བཛྲ་ནི་ཧཱུཾ། ཨོཾ་དྷརྨྨ་བཛྲི་ནི་  
ཧཱུཾ༑ ཨོཾ་ཀརྨ་བཛྲ་ནི་ཧཱུཾ། དེ་ནས་རང་གི་རྡོ་རྗེ་ལག་ཏུ་བཞག་ནས། འདི་སྐད་ཅེས་བརྗོད་པར་བྱའོ། །སངས་རྒྱས་རྣམས་ཀྱི་རྡོ་རྗེའི་དབང། །དེ་རིང་ཁྱོད་ནི་བསྐུར་བར་འགྱུར། །སངས་རྒྱས་ཀུན་དུ་རབ་བསྒྲུབ་ཕྱིར། །རྡོ་རྗེ་འདི་ནི་ཁྱོད་ཀྱིས་ལོང། །ཨོཾ་བཛྲ་ཨ་དཧི་པ་ཏི་ཏྭཾ། ཨ་བཧི་  
ཥིཉྩཱ་མི་ཏིཥྛ་བཛྲ་ས་མ་ཡ་སཏཾ། དེ་ནས་སྙིང་པོ་འདིས་རྡོ་རྗེ་མིང་གི་དབང་བསྐུར་བས་དབང་བསྐུར་རོ། །ཨོཾ་བཛྲ་སཏ་ཏྭཾ་མ་ཧཱ་ཨ་བཧི་ཥིཉྩ་མཱཾ་བཛྲ་ན་མ་ཨ་བཧི་ཥེ་ཀ་ཏ་ཧེ་བཛྲ་ནཱ་མ། དེ་ནས་དེ་བཞིན་གཤེགས་པ་ཐམས་ཅད་ཀྱི་དངོས་གྲུབ་རྡོ་རྗེའི་བརྟུལ་ཞུགས་བླང་བར་བྱའོ། །འདི་ནི་  
སངས་རྒྱས་ཐམས་ཅད་དེ། །རྡོ་རྗེ་སེམས་དཔའི་ལག་ན་འདུག་ཁྱོད་ཀྱིས་ཀྱང་ནི་རྟག་ཏུ་བཅང། །ཕྱག་ན་རྡོ་རྗེའི་བརྟུལ་ཞུགས་བརྟན། །ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་ས་མ་ཡ་ཏིཥྛ་ཨེ་ཥ་ཏྭཾ་དྷ་ར་ཡཱ་མི། བཛྲ་སཏ་ཧི་ཧི་ཧི་ཧི་ཧཱུཾ། བདག་ལ་བྱིན་གྱིས་བརླབ་ལ་སོགས། །ཛི་  
  
༄༅། །ལྟ་བར་ནི་བཀའ་ནོད་དོ། །དེ་ལྟར་བགྱིས་ནས་བདག་མིང་བརྗོད། །དེ་ནས་རྡོ་རྗེ་བསྒྲུབ་པར་བགྱི། །ཞེས་གང་གསུངས་པ་དེ་སླར་ཡང་བཤད་པ་དེ་དག་ཡིན་ནོ། །རྡོ་རྗེ་སློབ་དཔོན་སེམས་དཔའ་ཡི། །རྡོ་རྗེ་ལྕགས་རྒྱུ་བཅིངས་ནས་ནི། །སེ་གོལ་མང་པོ་བརྡབ་  
བགྱིས་ལ། །སངས་རྒྱས་ཐམས་ཅད་བསྡུ་བར་བགྱི། །ཛཧཱུཾ་བཾ་ཧོཿ། སྙིང་པོ་འདི་ལན་ཉི་ཤུ་རྩ་གཅིག་བཟླས་ན། དེས་སངས་རྒྱས་ཐམས་ཅད་སྲས་དང་བཅས་པ་དང། འཁོར་གྱི་དཀྱིལ་འཁོར་དང་བཅས་པ་གཤེགས་པར་འགྱུར་ན། གཞན་རྣམས་ལྟ་སྨོས་ཀྱང་ཅི་དགོས་  
དེ་ནས་རྡོ་རྗེ་སེམས་དཔའ་ཡི། །ཕྱག་རྒྱ་ཆེན་པོ་སྒོམ་བྱེད་ཅིང། །མིང་བརྒྱ་རྩ་བརྒྱད་དམ་པ་ནི། །ལན་ཅིག་རབ་ཏུ་བརྗོད་པར་བགྱི། །དེ་ནས་སྒོ་རྣམས་ཐམས་ཅད་དུ། །ལྕགས་ཀྱུ་ལ་སོགས་ལས་བགྱིས་ནས། །ལས་ཆེན་མཆོག་གི་ཕྱག་རྒྱ་ཡིན། །དམ་ཚིག་རྣམས་ནི་  
གཞུག་པར་བགྱི། །དམ་ཚིག་མཆོག་གི་ཕྱག་རྒྱ་དང། །སེམས་དཔའ་རྡོ་རྗེ་ལ་སོགས་པས། །དེ་ལྟར་སེམས་དཔའ་ཆེན་པོ་བསྒྲུབ། །ཛཿ་ཧཱུཾ་བཾ་ཧོཿ། ཞེས་བརྗོད་ཅིང། དེ་ནས་སངས་རྒྱས་ལ་སོགས་པ། །སེམས་དཔའ་ཆེན་པོ་ཀུན་བསྡུ་བར། །སྤྱན་དྲངས་ནས་ནི་རབ་ཏུ་  
བཅུག་བཅིངས་ནས་དེ་ཡི་དབང་དུ་འགྱུར། །དེ་ནས་བདག་ཉིད་ཆེན་པོ་རྣམས། །གསང་བའི་མཆོད་པས་མཉེས་བགྱིས་ལ། །ཐམས་ཅད་དོན་ཀུན་འགྲུབ་པའི་ཕྱིར། །ཐམས་ཅད་མཛོད་ཅེས་གསོལ་བ་བགྱི། །དེ་ནས་སྦྱིན་སྲེག་གི་ཡོ་བྱད་ཐམས་ཅད་རྡོ་རྗེའི་རྩེ་མོའི་  
སྔགས་ཀྱིས་བསངས་ལ་གཡས་ཕྱོགས་སུ་གཞག་གོ། །མཆོད་ཡོན་གྱི་སྣོད་ནི་གཡོན་དུ་བཞག་ནས། རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་ཐམས་ཅད་ཀྱིས་ཡེ་ཤེས་ཀྱི་ངོ་བོ་ཉིད་ཀྱི་གསང་སྔགས་ནི་འདིས་དགང་བླུགས་གསུམ་དབུལ་ལོ། །ཨོཾ་བཛྲ་  
ཛྭ་ལ་ཨགྣེ། པྲ་དཱིཔྟ་ཨཱ་ཀརྵ་ཡ་སརྦྦ་ཏ་ཐཱ་ག་ཏ་མ་ཧཱ་ས་མ་ཡ་བཛྲ་ཧཱུཾ་ཛདེ་ནས་ཞི་བའི་སྦྱིན་སྲེག་བྱ་སྟེ། བཅོམ་ལྡན་འདས་རྣམ་པར་སྣང་མཛད་ཐབ་ཀྱི་དབུས་སུ་ཇི་ལྟ་བ་བཞིན་དུ་བསྒོམས་ལ། བྱང་ཆུབ་མཆོག་གི་ཕྱག་རྒྱ་བཅིངས་ནས། ཏིལ་གྱི་སྲེག་བླུགས་  
  
།ཡམ་ཤིང་དམར་པོ་རྣམས་ཀྱི་མེ། །རབ་སྦར་རྡོ་རྗེ་ཁྲོ་བོ་ཡི། །མཉམ་པར་གཞག་པར་སྙོམས་ཞུགས་པར། །ཏིལ་བསྲེགས་པས་ནི་སྡིག་བསྲེགས་ཤིང། །གསང་སྔགས་ནི་འདིས་བྱ་སྟེ། ཨོཾ་སརྦྦ་པཱ་པཾ་ད་ཧ་ན་བཛྲཱ་ཡ་སཱ་ཧཱ། ཁྱིམ་རྒྱས་པར་འདོད་པས་  
བཅོམ་ལྡན་འདས་རིན་ཆེན་འབྱུང་ལྡན་ཐབ་ཀྱི་དབུས་སུ་བསྒོམས་ལ། མར་གྱི་དགང་བླུགས་གསུམ་དབུལ་ལོ། །ཡམ་ཤིང་དེ་དག་ཉིད་ཀྱིས་ནི། །མེ་ནི་རབ་ཏུ་སྤར་ནས་ཀྱང། །རྟག་ཏུ་འབྲས་ནི་སྲེག་བྱས་ན། །གདོན་མི་ཟ་བར་ཁྱིམ་རྒྱས་འགྱུར། །གསང་  
སྔགས་ནི་འདིས་བྱ་སྟེ། ཨོཾ་བཛྲ་པུཥྚཱ་ཡེ་སཱ་ཧཱ། དེ་ནས་ཏེ་རིང་བར་འདོད་པས། བཅོམ་ལྡན་འདས་ཚེ་དཔག་ཏུ་མེད་པ་ཐབ་ཀྱི་དབུས་སུ་བསམས་ལ། མར་གྱི་དགང་བླུགས་གསུམ་དབུལ་ལོ། །ཡམ་ཤིང་དམར་པོ་རྣམས་ཀྱིས་ཀྱང། །མཁས་པས་རྟག་ཏུ་མེ་སྦར་  
ཏེ༑ དའུར་བའི་མྱུ་གུ་མར་བཅས་པས། །སྦྱིན་སྲེག་བྱས་ན་ཚེ་འཕེལ་འགྱུར། །གསང་སྔགས་ནི་འདིས་བྱ་སྟེ། ཨོཾ་བཛྲ་ཨཱ་ཡུ་ཥེ་སཱ་ཧཱ། དེ་ནས་བདག་གམ་གཞན་རྣམས་བསྲུང་བར་འདོད་པས། བཅོམ་ལྡན་འདས་དོན་ཡོད་གྲུབ་པ་ཐབ་ཀྱི་དབུས་སུ་བསྒོམས་ལ་  
ཏིལ་མར་གྱི་དགངས་བླུགས་གསུམ་དབུལ་ལོ། །ཡམ་ཤིང་དེ་དག་ཉིད་ཀྱིས་ནི། །མེ་ནི་རབ་ཏུ་སྤར་བྱས་ལ། །ཀུ་ཤའི་ཡལ་ག་འབྲུ་མར་གྱིས། །སྦྱིན་སྲེག་བྱས་ན་ངེས་པར་བསྲུང། གསང་སྔགས་ནི་འདིས་བྱ་སྟེ། ཨོཾ་ཨ་པྲ་ཏི་ཧ་ཏ་བཛྲཱ་ཡ་སཱ་ཧཱ། དེ་ནས་རང་གི་  
ལྷ་ཐབ་ཀྱི་དབུས་སུ་བསམས་ལ་ཏིལ་དང་འབྲས་དང་མར་དང་དའུར་བ་དང་ཏིལ་མར་དང། ཀུ་ཤའི་མྱུ་གུ་ལ་སོགས་པ་དབུལ་བ་དང། དགང་བླུགས་དང་པོ་དང་རྫོགས་ཁར་དབུལ་བར་བྱའོ། །ཞི་བ་ཕལ་ཆེར་སྲོད་ལ་བྱའོ། །རྒྱས་པ་སྔ་དྲོ་བྱ་བ་ཡིན། །མངོན་སྤྱོད་ཉི་མ་གུང་ལ་སྟེ་  
སྒྲུབ་པ་པོས་ནི་མདོར་བསྡུས་པའོ། །ཞི་ལ་ཁ་དོག་དཀར་པོ་སྟེ། །རྒྱས་ལ་སེར་པོར་སྣང་བ་ཡིན། །རྗེས་སུ་ཆགས་ལ་ཁ་དོག་དམར། །མངོན་སྤྱོད་ལ་ནི་སྔོ་དང་གནག་དེའི་དངོས་གྲུབ་ཀྱི་མཚན་མ་ནི་འདི་དག་ཡིན་ཏེ། རྡོ་རྗེ་ལྕགས་ཀྱུ་མདའ་དགུ་དང། །རིན་ཆེན་ཉི་མ་རྒྱལ་  
  
༄༅། །མཚན་འཛུམ། །པདྨ་རལ་གྲི་འཁོར་ལོ་གཟུང། །ལས་དང་གོ་ཆ་འཇིགས་བྱེད་བཅང། །ཞེས་བྱ་བ་ལ་སོགས་པ་དང། །དའུར་བ་དང་དྲིའི་མཚན་མར་གྱུར་པ་རྣམས་ཏེ་དེ་རྣམ་པར་མཐོང་ནས། དགང་བླུགས་ཕུལ་ལ་སྦྱིན་སྲེག་བྱའོ། །སྦྱིན་སྲེག་གི་ལྷ་རྣམས་ཚིམ་པར་  
བྱས་ནས་བྱ་བ་ཐམས་ཅད་འགྲུབ་པར་འགྱུར་རོ་ཞེས་བཅོམ་ལྡན་འདས་རྡོ་རྗེ་འཆང་ཆེན་པོས་གསུངས་སོ། །དེ་བས་ན་ནུས་པ་མེད་པས་ཀྱང་ཅི་ནུས་པས་སྦྱིན་སྲེག་བྱའོ། །ནུས་པ་མེད་པའི་ཕྱིར་བརྗོད་པར་བྱ་སྟེ། རང་གི་ཁང་པའི་བྱང་ཤར་གྱི་ཕྱོགས་སུ་ཐབ་ཁུང་ཟུར་བྮིའམ། ཟླུམ་  
པོར་ཁྲུ་གང་ཙམ་ལ་ཟབས་སུ་མཐོ་གང་ཙམ་བརྐོས་ཏེ་ཐབ་ཀྱི་དབུས་སུ་རྡོ་རྗེ་རྩེ་ལྔ་པ་སོར་བརྒྱད་པའི་ཚད་ལ་དཔངས་སུ་སོར་བཞི་པ་བཞག་ཐབ་ཀྱི་ངོས་ལ་དཔངས་སུ་སོར་བཞི་པའི་གྲྭ་བཞིར་རྡོ་རྗེས་མཚན་པར་བྱའོ། །དེ་ལ་ཕྱག་རྒྱ་མདོར་བསྡུས་པ་ནི་འདི་ཡིན་ཏེ། ཐལ་མོ་  
དམ་དུ་སྦྱར་བ་ལས། །སོར་མོ་ཐམས་ཅད་བསྣོལ་བ་ནི། །དེ་བཞིན་གཤེགས་པ་ཐམས་ཅད་ཀྱི། །རྡོ་རྗེ་ཐལ་མོའི་ཕྱག་རྒྱའོ། །རྡོ་རྗེ་འཆང་ཆེན་པོ་ལ་སོགས་པའི་ཕྱག་རྒྱ་ཡང་དམ་ཚིག་གི་ཕྱག་རྒྱའི་རིམ་པ་རྣམས་ཉེ་བར་བསྟན་ཏེ། རྡོ་རྗེ་བཅིང་བས་ཕྱག་རྒྱ་ཐམས་ཅད་བཅིང་ངོ་  
རྡོ་རྗེ་ཐལ་མོའི་ཕྱག་རྒྱ་དེ་ཉིད་བཅིངས་ནས། རབ་ཏུ་བསྡམས་པ་ནི་རྡོ་རྗེ་བསྡམས་པ་སྟེ་སྙིང་གར་དགྲོལ་ལོ། །བཛྲ་བྷནྡྷ་ཏྲ་ཊ། དེ་ནས་ཕྱག་རྒྱ་ཐམས་ཅད་བཅིངས་ལ་རང་ལ་བྱིན་གྱིས་བརླབ་པ་ནས་ཇི་སྲིད་རྡོ་རྗེ་རྗེས་སུ་དྲན་པ་དང་དགུག་པ་ལ་སོགས་པ་བསྒྲུབ་པའི་བྱེ་བྲག་རྣམས་རང་གི་  
ལུས་དང་ངག་ཡིད་རྡོ་རྗེ་ལ་དགུག་པ་དང། གཞུག་པ་དང། བཅིང་བ་དང། དབང་དུ་བྱས་པར་འགྱུར་རོ། །དེ་ནས་རྡོ་རྗེ་འབེབས་པའི་ཕྱག་རྒྱ་བཅིངས་ལ་སྙིང་པོ་འདི་བརྗོད་པར་བྱའོ། །ཨ་རྡོ་རྗེ་ཁུ་ཚུར་གྱིས་མཛུབ་མོ་སྦྱར་བ་ནི་རྡོ་རྗེ་འབེབས་པའི་དམ་ཚིག་གི་ཕྱག་རྒྱའོ། །  
དེ་ནས་ཞུགས་ནས་རང་ལ་བྱིན་གྱིས་བརླབ་པ་ནས་ཇི་སྲིད་སྒྲུབ་པའི་ཁྱད་པར་གྱིས་མཛའ་བོ་ཉིད་དུ་གནས་པར་འགྱུར་རོ། །དེ་ནས་དམ་ཚིག་ཆེན་བོའི་སེམས་དཔའ་རྗེས་སུ་དྲན་ལ། སྙིང་བོ་འདི་བརྗོད་པར་བྱའོ། །ས་མ་ཡ་ས་ཏྭ་ཧཾ། འདིས་ནི་རྡོ་རྗེ་རྒྱལ་པོ་ལ་སོགས་པའི་རྡོ་རྗེའི་  
  
།ཕྱག་རྒྱ་ཐམས་ཅད་ཀྱི་ཆོ་ག་རྒྱས་པའོ། །དེ་ནས་ཐུན་མོང་གི་སྒྲུབ་པའི་ཆོ་ག་རྒྱས་པ་ནི་འདི་ཡིན་ཏེ། བཅོམ་ལྡན་འདས་དམ་ཚིག་སེམས་དཔའ་ཆེན་པོ་དེ་ཉིད་རང་གི་ལུས་ལ་བརྟེན་ཅིང་ཟླ་བའི་  
དཀྱིལ་འཁོར་ཐམས་ཅད་ལ་བཞུགས་ཤིང། རྡོ་རྗེ་རྒྱལ་པོ་ལ་སོགས་པའི་སྐུ་བདག་ཉིད་དུ་སྙིང་བོ་འདིས་བསྒོམ་པར་བྱའོ། །ས་མ་ཡ་ཧཾ། དེ་ནས་རང་གི་ཕྱག་རྒྱའི་སེམས་དཔར་བདག་ཉིད་རྣམ་པར་བསམས་ལ་སྔགས་འདིས་དེར་བྱིན་གྱིས་བརླབ་པར་བྱའོ། །ས་མ་ཡ་  
སཏ་ཨ་དཧི་ཏིཥྛ་སྭ་མཱཾ། དེ་ནས་རང་གི་ལྷ་སྔ་མ་བཞིན་དུ་ཐབ་ཀྱི་དབུས་སུ་བསམས་ལ་སྦྱིན་སྲེག་ཇི་ལྟ་བ་བཞིན་དུ་བྱ་སྟེ། མཆོད་ནས་སྙིང་བོ་འདིས་གཤེགས་སུ་གསོལ་ལོ། །བཛྲ་མུདེ་ནས་རང་གི་སྙིང་ག་ལས་བྱུང་བའི་རྡོ་རྗེ་རིན་ཆེན་གྱི་ཕྱག་རྒྱ་རང་གི་དབང་བསྐུར་བའི་  
གནས་ན་གནས་པས་དབང་བསྐུར་ལ་མཛུབ་མོ་གཉིས་ཀྱི་ཕྲེང་བ་བཅིངས་ཤིང་དེ་བཞིན་དུ་སྙིང་པོ་འདིས་བཅིང་བར་བྱའོ། །ཨོཾ་བཛྲ་རཏྣ་ཨ་བཧི་ཥིཉྩ་སརྦྦ་མུ་དྲ་མཻ་ཏྲི་ཌྷི་ཀུ་རུ་བ་ར་ཀ་པ་ཙེ་ན་བཾ། རིན་ཆེན་སེམས་མའི་ཕྱག་རྒྱ་ནི་འདི་ཡིན་ཏེ། རིན་ཆེན་རྡོ་རྗེ་ལས་མཐེ་བོ་མཉམ་སྟེ་  
མཛུབ་མོ་བཀུག་པ་དང་རྩེ་སྦྱར་བའོ། །དེ་ནས་ཡང་གོ་ཆའི་མཐར་ཕྲེང་བ་བཅིང་བ་དེ་བཀྲོལ་ལ་སྙིང་པོ་འདི་དང་མཉམ་པའི་ཐལ་མོས་མཉེས་པར་བྱའོ། །བཛྲ་ཏུ་ཥྱ་ཧོཿ། གོ་ཆ་འདིས་ཕྱག་རྒྱ་དགྲོལ་བ་དང། དབང་བསྐུར་བ་བཅིང་ཞིང་མཉེས་པར་བྱ་བའམ། རྡོ་རྗེ་སེམས་  
དཔས་ཀྱང་རྡོ་རྗེ་ཉིད་དུ་ཉེ་བར་དགྲོལ་བར་འགྱུར་རོ། །དེ་ནས་གསང་བའི་མཆོད་པ་བརྗོད་ལ། གསང་བའི་མཆོད་པ་བཞི་བྱའོ། །རྡོ་རྗེ་འགྱིང་པའི་ཚུལ་གྱིས་སུ། །བསམ་པ་གཡོས་པས་གདུང་བར་བྱ། །ཕྲེང་བ་བཅིང་དང་ཁ་ནས་བྱུང། །རྡོ་རྗེ་གར་ནི་བསྐོར་བ་ཡིན། །  
རྡོ་རྗེ་ཁུ་ཚུར་སྦྱོར་བ་ཡིས། །སྤོས་ལ་སོགས་པ་དེ་བཞིན་དབུལ། །ཐུར་དུ་བླུགས་དང་གྱེན་དུ་གཏོར། །བསྐོར་དང་དེ་བཞིན་བྱུག་པའོ། །བཛྲ་ལཱ་སྱེ། བཛྲ་མཱ་ལེ། བཛྲ་གའི་ཏི། བཛྲ་ནྲྀ་ཏྱེ། བཛྲ་དྷཱུ་པེ། བཛྲ་པུཥྤེ། བཛྲ་ཨཱ་ལོ་ཀེ། བཛྲ་གནྡྷེ། རྡོ་རྗེ་བསྟོད་པའི་གླུ་ནི་འདི་  
  
༄༅། །ཡིན་ཏེ༑ ཨོཾ་བཛྲ་སཏ་སུ་སཾ་གྲ་ཧཾ། བཛྲ་རཏྣ་མ་ནུཏྟ་རཾ། བཛྲ་དྷརྨྨ་གཱ་ཡ་ནཻ། བཛྲ་ཀརྨྨ་ཀ་རོཏྦྷ་བེ། རྡོ་རྗེ་བསྟོད་པའི་གླུ་འདི་དང་གླུ་བླངས་ལ། ལག་བའི་རྩེ་མོས་གར་བྱས་ནས། །མཆོད་པ་ཐམས་ཅད་བྱའོ། །རབ་དང་འབད་པས་ཁྲུས་བྱས་ཏེ། །རྟག་ཏུ་སྦྱིན་  
སྲེག་ཁང་བར་ཞུགས། །ཞེས་ཇི་སྐད་དུ་བཤད་པ་དེ་མ་སྨྲས་སོ་ཞེ་ན། དེ་བརྗོད་པར་བྱ་སྟེ། རྣམ་རྟོག་ཁྲུས་ཀྱི་སྦྱོར་བ་འདི། །རྡོ་རྗེ་སློབ་དཔོན་གྱིས་བཤད་པ། །དེ་ནི་རྣམ་རྟོག་ཙམ་ཡིན་པས། །དེ་ལ་བློ་ནི་འཇུག་མི་བྱ། །དེ་བས་སྔགས་དང་ཕྱག་རྒྱ་ཡིས། །ལེགས་བྱས་  
ཁྲུས་ནི་བཤད་པར་བྱ། །རྣམ་རྟོག་ལ་ནི་སྤྱོད་བཞིན་དུ། །གང་གི་བགེགས་ནི་མི་འཇུག་པའོ། །ཞེས་བཅོམ་ལྡན་འདས་རྡོ་རྗེ་འཆང་ཆེན་པོས་གསུངས་སོ། །ཁྲོ་བོ་ཏི་རཱིནྟི་རིའི་ཕྱག་རྒྱ་བཅིངས་ལ་སྙིང་གར་བཞག་སྟེ། ལུས་འབར་བའི་གསང་སྔགས་བཟླའོ། །ཨོཾ་ཀུ་པི་ཀུ་པི་  
ཀཱ་ཡ་ཀུ་པི་པྲ་ཛྭ་ལ་ནི་སཱ་ཧཱ། དེ་ནས་ཆོ་ག་འདི་དང། དང་པོའི་ཡི་གེའི་གོ་ཆས་གོ་བགོ་སྟེ་རྡོ་རྗེ་ཁུ་ཚུར་གཉིས་བཅིངས་ཏེ། སྙིང་གར་མཛུབ་མོ་གཉིས་ཀྱིས་མདུད་པ་བྱས་ལ་རྒྱབ་ཏུ་དྲངས་ཏེ་མདུད་པ་བྱ་སླར་ཡང་སྙིང་གར་དྲངས་ཏེ་མདུད་པ་བྱ། དེ་བཞིན་དུ་ལྐོག་  
མའི་སྟེང་དུ་མདུད་པ་བྱ་བ་དང། དཔྲལ་བར་མདུད་པ་བྱ་བ་དང་ལྟག་པར་མདུད་པ་བྱས་ནས། རྣ་བ་གཉིས་ཀྱི་གོང་དུ་མཐའ་ནས་དགྲོལ་བས་དར་དཔྱངས་བྱ་སྟེ། མཉམ་པའི་ཐལ་མོས་མཉེས་པར་བྱའོ། །དེ་ལ་གསང་སྔགས་ནི་འདི་ཡིན་ཏེ། ཨོཾ་ཊུཾ་རྡོ་རྗེ་གནོད་སྦྱིན་  
གྱིས་གདུག་པ་ཐམས་ཅད་བཟའ་བར་བྱ་ཞིང། མཆེ་བའི་ཕྱག་རྒྱ་བཅིངས་ལ། གསང་སྔགས་བརྗོད་པར་བྱའོ། །ཧཱུཾ་དེ་ནས་བདུད་རྩི་ཐབ་སྦྱོར་གྱི་གསང་སྔགས་བརྗོད་དེ། ཨ་བདུད་རྩི་ཐབ་སྦྱོར་གྱི་ཕྱག་རྒྱ་ནི་རྡོ་རྗེ་མཆེ་བའི་ཕྱག་རྒྱའོ། །དེ་ནས་གསང་སྔགས་འདིས་ཆུ་  
སྙིམ་པ་གསུམ་གྱེན་དུ་གཏོར་བར་བྱའོ། །ཨོཾ་བཧུར་ཛྭ་ལ་ཧཱུཾ་སཱ་ཧཱ། རིག་སྔགས་འདིས་ཆ་གསུམ་དུ་བྱ་སྟེ། གཅིག་གིས་ནི་དགེ་བའི་གཙང་སྦྲ་བྱའོ། །གཉིས་པས་ལུས་ཀྱི་གཙང་སྦྲ་བྱའོ། །གསུམ་པས་ནི་ཁྲུས་དང་ཉེ་རེག་བྱ་ཞིང། རང་གི་མགོར་རང་གི་གསང་སྔགས་དང་ཕྱག་  
  
རང་གི་རྣམ་པར་རྟོག་པ་ལས་སྐྱེས་པའི་བགེགས་མི་འབྱུང་སྟེ། སེམས་ཅན་འཚེ་བའམ་སྡིག་པ་དག་ཁྱེད་ལ་མེད་ཀྱི་མ་འཇིགས་ཤིག་རིག་པ་ལས་བྱུང་དགེ་བ་བཞིན། །བགེགས་ནི་རང་གི་སེམས་ལས་བྱུང། །ཁྲུས་བྱས་ནས་ནི་སྦྱིན་སྲེག་གི། །ཆོ་ག་ཐམས་  
ཅད་སྤྱད་པར་བྱའོ། །དེ་ནས་དམ་ཚིག་གི་ཕྱག་རྒྱ་བཅིངས་ཏེ། སྙིང་པོ་འདིས་གྱེན་དུ་དགྲོལ་ལོ། །ཨོཾ་ཁྱེད་ཀྱིས་འགྲོ་བའི་དོན་ཀུན་མཛད། །དངོས་གྲུབ་ཇི་བཞིན་གསོལ་ལགས་ཀྱིས། །སངས་རྒྱས་ཡུལ་དུ་གཤེགས་སུ་གསོལ། བཛྲ་སཏ་མུཿ། དེ་ནས་ཐོག་མ་དང་ཐ་མ་མེད་པའི་  
བྱང་ཆུབ་ཀྱི་སེམས་ཆེན་པོ་རྗེས་སུ་དྲན་ལ། ཅི་བདེ་བར་གནས་པར་བྱའོ། །རྡོ་རྗེ་སེམས་དཔའི་མིང་ཙམ་ཞིག་ལན་ཅིག་ཡོངས་སུ་གཟུང་བས་ཀྱང། །འདི་ནི་བསྲུང་བ་དམ་པ་སྟེ། །མི་ཟད་རྟག་པའི་དངོས་གྲུབ་སྟེར། །མཁས་པ་ངང་པའི་རྒྱལ་པོས་རྟོགས་པར་བྱ་བའི་  
ཕྱིར༑ །འདིར་ནི་སྦྱིན་སྲེག་ཆོ་ག་བྲིས་པས་དགེ་བ་གང་བསགས་པ། དེས་ནི་སྲིད་གསུམ་ཚེར་མ་འབྱིན་ཅིང་ཞི་བཞི་རྟོག་ལྡན་པ། རྒྱལ་བ་ལྔ་ཡི་ཅོད་པན་འཛིན་དང་འགྲོ་བ་རྗེས་སུ་མཉམ་པར་ཤོག་ཀུན་དུ་བཟང་པོ་ཞེས་བྱ་བའི་སྦྱིན་སྲེག་གི་ཆོ་ག་རྫོགས་སོ།། །།  
  
  
