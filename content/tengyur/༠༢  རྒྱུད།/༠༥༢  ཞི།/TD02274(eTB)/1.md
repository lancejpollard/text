  
།རྒྱ་གར་སྐད་དུ། །དྭ་ད་ཤ་ཨུ་པ་དེ་ཤ་གཱ་ཐཱ། བོད་སྐད་དུ། མན་ངག་གི་ཚིགས་སུ་བཅད་པ་བཅུ་གཉིས་པ། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །བྱང་ཆུབ་སེམས་ནི་  
  
།དེ་ལ་གནས་པ་གང་ཡིན་པ། །ནམ་མཁའ་བཞིན་དུ་ཞི་བར་འགྱུར། །ལུས་ངག་ཡིད་ལས་བྱུང་བ་ཡི། །དེ་ལ་ཅུང་ཟད་འགྱུར་བ་མེད། །ཡང་དག་ཡེ་ཤེས་ལས་འདས་པ། །རྣམ་པར་མི་རྟོག་ཞི་བར་འགྱུར། །རྟོག་པ་ཞི་བ་སངས་རྒྱས་ཉིད། །དེ་ཉིད་  
རྣམ་པ་མཁྱེན་ཉིད་དོ། །དངོས་པོ་དངོས་པོ་མཐོང་ནས་ནི། །དེ་ལྟར་རྣམ་རྟོག་གང་བྱུང་བ། །དེ་ནི་རྟོག་མེད་ཡེ་ཤེས་ཡིན། །འགྲོ་བ་ཐ་དད་འཛིན་ཕྱིར་རོ། །དངོས་པོ་ཀུན་གྱི་རང་བཞིན་ནོ། །ཐམས་ཅད་དུ་ནི་སོ་སོར་གནས། །དེ་དགལ་ནི་ཁྱད་པར་དུ། །ང་རྒྱལ་མེད་  
ཅིང་རྨོངས་པ་མེད། །དེ་ཕྱོགས་ཕྱོགས་གཅིག་དངོས་པོ་ལ། །བདག་ཏུ་འཛིན་པ་ཇི་ལྟར་ཡིན། །དུད་འགྲོ་ལ་སོགས་རང་བཞིན་ནོ། །ཕྱོགས་གཅིག་ཙམ་ལས་གང་བྱུང་བ། །དེ་ཡི་ངོ་བོར་བཤད་པར་བྱ། །ཡང་དག་སེམས་ཀྱིས་གཟུང་བར་བྱོས། །སྟག་ནི་ཕུག་ན་  
གནས་པ་དང། །སྦལ་པ་སྟོང་པ་ཆེན་པོ་དང། །བྱི་ལ་བ་སྤུ་ལྡང་བ་དང། །བ་ལང་ལ་སོགས་ལུས་པོ་སྤྲུག་སྦྲུལ་ལ་བཟའ་བ་མེད་པ་དང། །བྱ་རྣམས་མཁའ་ལ་འགྲོ་བ་དང། །སྲིན་བུ་མེ་ཁྱེར་འོད་འཕྲོ་དང། །རྔ་མོས་སྦྲུལ་རྣམས་འགུགས་པ་དང། །རྨ་བྱ་སྐོམ་  
ལས་རྒྱལ་བ་དང། །བུང་བས་དུག་རྣམས་ཟོས་པ་དང། །ཆུ་བྱས་དབང་པོ་བསྡམས་བ་དང། །སེང་གེ་འཇིགས་པ་མེད་པ་དང། །འུག་པས་མཚན་མོ་མཐོང་བ་དང། །བྱ་རྒོད་རིན་ཆེན་རྟོགས་པ་དང། །སྦྲུལ་གྱི་དུག་ནི་བྱེད་པ་དང། །རྨ་བྱས་དུག་རྣམས་ཟ་བ་  
དང༑ །དུར་པས་མ་འོངས་ཤེས་པ་དང། །ནི་ཚོ་ཚིག་ལ་མཁས་པ་དང། །སྦྲང་བུས་རྗེས་རྣམས་སྡུད་པ་དང། །དུད་འགྲོ་ལ་སོགས་རང་རིག་འགྲོ། །ངང་པས་ཆུ་དང་འོ་མ་འབྱེད། །བུང་བའི་སྐད་ནི་ཤིན་དུ་སྙན། །ཆུ་སྐྱར་མཆིལ་མས་སེམས་ཅན་འཛིན། །སྦྲུལ་གྱི་  
མིག་གིས་ཐོས་པ་དང། །རི་དགས་ལས་ནི་གླ་རྩི་འབྱུང། །གུ་ན་ས་ནི་མིག་གིས་སྣོམ། །ཆུ་ཡི་ནང་ན་གནས་པའི་ཉ། །སྲོག་དང་རྩོལ་བས་འགོག་པར་བྱེད། །ཚུལ་ངན་བཟླས་པ་བྲམ་ཟེ་ཡིས། །ཡེ་ཤེས་མཆོག་ཏུ་ཐལ་བར་འགྱུར། །སྟག་ལ་སོགས་པའི་  
  
༄༅། །སྲོག་ཆགས་ཀུན། །སྔ་མའི་བག་ཆགས་ལས་བྱུང་བའི། །རང་བཞིན་ཡོན་ཏན་འབྱུང་བར་འགྱུར། །དེ་དག་འཇིག་རྟེན་ཡེ་ཤེས་ཅན། །དཀའ་ཐུབ་མ་ཡིན་གྲོལ་བ་མིན། །སྔ་མའི་བག་ཆགས་ལས་བྱུང་བའི། །དེ་དག་སོ་སོར་གནས་པ་ཡིན། །དེ་ཙམ་  
ཡེ་ཤེས་ཡིན་ན་ནི། །དུད་འགྲོ་རྣམས་ཀྱང་གྲོལ་བར་འགྱུར། །དེ་ལྟར་ཤེས་ཏེ་ཞེན་སྤངས་ནས། །ཡང་དག་ཡེ་ཤེས་སྤྱད་པར་བྱ། །གང་གིས་བྱང་ཆུབ་དམ་པ་དག་དངོས་གྲུབ་དམ་པ་འབྱུང་བར་འགྱུར། །མན་ངག་གི་ཚིགས་སུ་བཅད་པ་བཅུ་གཉིས་པ་བྲམ་ཟེ་ཆེན་པོས་  
ར་ཧའི་ཞལ་ནས་གསུངས་པ་རྫོགས་སོ།།  
  
  
