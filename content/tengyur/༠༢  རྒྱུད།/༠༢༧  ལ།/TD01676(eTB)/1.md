  
།རྒྱ་གར་སྐད་དུ། །ཙ་ཏུར་ཏཱཾ་གཱརྠ་ཨཱ་ལོ་ཀ་ནཱ་མ། བོད་སྐད་དུ། །ཡན་ལག་བཞིའི་དོན་སྣང་བར་བྱེད་པ་ཞེས་བྱ་བ། བཅོམ་ལྡན་འདས་ངང་ལ་རྡོ་རྗེ་  
འཛིན་པ་ལ་ཕྱག་འཚལ་ལོ། །མཁའ་མཉམ་གསལ་བ་གཉིས་མེད་པའི། །ཡོན་ཏན་རིན་ཆེན་སྣ་ཚོགས་གཞི། །ཐམས་ཅད་རང་བཞིན་བདེ་ཆེན་སྐུ། །བཀོད་པ་ཀུན་སྣང་རོལ་སྟོན་འདུད། །བསྟན་པའི་སྙིང་པོ་དྲི་མེད་བཀའ། །གསང་དོན་གསང་བ་ཀུན་གྱི་མཆོག་བསྡུ་ཞིང་དེ་ངོན་གསལ་  
མཛད་པའི། །མཆོག་རྣམས་ཀུན་ལ་ཕྱག་འཚལ་ལོ། །དཔལ་ལྡན་བདེ་མཆོག་རྒྱུད་དག་ལས། །རིམ་འཇུག་སྒྲུབ་ཆེན་དོན་བཀོད་པའི། །ཚིག་དོན་རྟོགས་དཀའི་རིམ་པ་དག་རྣམ་གསུམ་དགུ་ཡི་གཞུང་གསལ་ཕྱིར། །བསྙེན་སྒྲུབ་ཆོ་གའི་རིམ་རྒྱས་པར། །དངོས་གཞི་དགོངས་མཛད་  
  
༄༅། །སྦྲེལ་བསྡུས་པ། །དམ་པའི་རྗེས་འབྲངས་མཐའ་གཉིས་བསལ། །གཞུང་བྲལ་འཁྲུལ་སོགས་དགག་ཕྱིར་བཤད། །བསྐལ་པ་བྱེ་བ་གྲངས་མེད་པར། །སངས་རྒྱས་ཐམས་ཅད་མ་ཐོབ་པ། །ཕྱག་རྒྱའི་ཆོ་ག་གང་དག་གིས། །ཚེ་འདི་ཉིད་ལ་ཐོབ་པར་འགྱུར། །དེ་ནི་  
བདག་གིས་བརྟག་པར་བྱ། །སངས་རྒྱས་ཀུན་དག་བདེ་བའི་མཆོག། །བདག་ཉིད་བཞིན་དུ་བསྒྲུབས་པ་ལས། །སངས་རྒྱས་ཀུན་དག་བདེ་མཆོག་གོ། །རྣལ་འབྱོར་ཡང་དག་མ་ཡིན་སེམས། །ལྷ་ལ་དམིགས་པར་བྱེད་པ་དག་རྣལ་འབྱོར་གཟུགས་བརྙན་རང་བཞིན་ཏེ། །ལུགས་མ་ལ་  
སོགས་རྣལ་འབྱོར་སྐྱེ། །ཡང་དག་མཆོག་སེམས་རྣལ་འབྱོར་པ། །ལྷ་ལ་དམིགས་པར་བྱེད་པ་དག་རང་གི་དམ་ཚིག་བདག་སྦྱོར་བས། །མི་འགྱུར་དམ་པ་གྲུབ་པར་འགྱུར། །གཟུགས་བརྙན་ལུགས་མ་ལ་སོགས་ལ། །རྣལ་འབྱོར་འབྱུང་བར་མི་འགྱུར་གྱི། །བྱང་ཆུབ་སེམས་ལ་རབ་བརྩོན་  
ན༑ །དེ་ལས་རྣལ་འབྱོར་ལྷར་འགྱུར་རོ། །ཆོས་རྣམས་ཐམས་ཅད་སྣང་གྲོལ་དབྱིངས། །ཀུན་གསལ་སྟོང་ཉིད་ཟུང་འཇུག་དངོས། །རང་བཞིན་མ་བཅོས་ལྷུན་གྱིས་གྲུབ། །བདེ་བ་ཆེན་པོ་མཆོག་གི་རྒྱ། །བྱང་སེམས་མཁའ་དབྱིངས་དག་པ་ལས། །ཡོན་ཏན་མ་རྩལ་ཀུན་འབྱུང་སྣང། །སྣ་ཚོགས་  
སྣང་བ་རིས་མ་འགྲུབ། །རྟོག་དཔྱོད་ཞེན་ཆགས་ཡུལ་ལས་འདས། །དབུ་མར་ཡང་ནི་མི་དམིགས་ཏེ། །ཤེས་རབ་ཕ་རོལ་ཕྱིན་སྦྱོར་བ། །ཐབས་ཀྱི་སྙིང་རྗེའི་བདག་ཉིད་རྣམས། །དེ་བས་དེ་ནི་སྙིང་རྗེའི་ཐབས། །ཤེས་རབ་ཕ་རོལ་ཕྱིན་བར་གསལ། །འདི་ནི་རྣལ་འབྱོར་བཅོམ་ལྡན་འདས་  
རྡོ་རྗེ་སེམས་དཔའ་དེ་བཞིན་གཤེགས། །སངས་རྒྱས་ཐམས་ཅད་མཉམ་སྦྱོར་བ། །མཁའ་འགྲོ་སྒྱུ་མ་བདེ་བའི་མཆོག་ཡང་དག་གྲུབ་པ་གཅིག་པུ་ཉིད། །ཇི་ལྟར་འདོད་པ་བཞིན་དུ་སྦྱར། །རྟོག་པའི་ཆོག་ཐམས་ཅད་ལ། །གྲུབ་བ་དམ་བ་མཆོག་གི་མཆོག་སྣ་ཚོགས་ལས་ཀྱི་སྦྱོར་བ་  
ཡི༑ །ཆོག་སྣ་ཚོགས་འདོད་པ་ཡིས། །སེམས་ཅན་རྣམས་ནི་འདུལ་བ་དང། །བདེ་བ་ཐམས་ཅད་བསྒྲུབ་པའི་ཕྱིར། །བཅོམ་ལྡན་རྣལ་འབྱོར་དེ་ཉིད་ནི། །སངས་རྒྱས་ཐམས་ཅད་རྣམ་འཕྲུལ་བས། །སེམས་ཅན་ཀུན་དོན་རྣམ་འཕྲུལ་ནས། །མྱུར་དུ་ཤིན་ཏུ་འགྲུབ་པར་འགྱུར། །འདས་  
  
།ལོག་པའི་ལམ་ཞུགས་རྣམ་དྲུག་པོས། །བདག་གཞན་གཉིས་ག་ཕུང་བྱེད་ཅིང། །དྲེགས་བྱེད་ཆེན་པོར་གྱུར་པ་ལ། །ཐབས་གཞན་དག་གིས་མི་འདུལ་ཕྱིར། །སངས་རྒྱས་ཐུགས་རྗེ་ཆེན་པོ་ཡིས། །དགོངས་མཛད་གསང་བ་བླ་མའི་མཆོག་  
རྣམ་འཕྲུལ་ཆེན་པོ་བསྟན་པ་ཡིན། །སེམས་དཔའ་སངས་རྒྱས་ཀུན་གྱི་དངོས། །རྡོ་རྗེ་སེམས་དཔའ་བདེ་བའི་མཆོག་གསང་བ་མཆོག་གི་དགྱེས་པ་ལ། །ཐམས་ཅད་བདག་ཉིད་རྟག་ཏུ་བཞུགས་འདི་ནི་རང་བྱུང་བཅོམ་ལྡན་འདས། །གཅིག་པུ་རབ་ཏུ་ཆེ་བའི་ལྷ། །རྒྱལ་བ་ཀུན་  
གྱི་དགོངས་མཛད་མཆོག་འཁོར་ལོ་གསང་བའི་རྒྱུད་ཆེན་དག་རིམ་བཞིན་བརྡ་དོན་གསལ་མཛད་ཅིང། །ངེས་སྐྱེས་ཕྱག་རྒྱས་གཏན་ལ་དབབ། །ཤེས་བྱའི་དཀྱིལ་འཁོར་གསལ་གྱུར་ནས། །རྟེན་མཆོག་གི་ནི་དོན་སྦྱར་ནས། །ཡན་ལག་བཞི་སྣང་བཅུ་དྲུག་ཚོགས། །རྒྱུ་རྐྱེན་  
ཚོགས་འབྲས་མཛད་བཅས་རྫོགས། །གང་ཞིག་ཡུན་རིངས་སྤྱང་པའི་མཐུས། །སྙིང་རྗེ་ཆེན་པོའི་གོམས་ཤུགས་ཅན། །དད་བརྩོན་ལྟ་བས་བློགས་ལ་ཟིང། །དེས་བརྟགས་དཀྱིལ་འཁོར་དབང་ཐོབ་པས། །སྨིན་ལམ་རྫོགས་བྱེད་འགྱུར་མེད་གནས། །བླ་མས་བསྒོ་བའི་དོན་བཞིན་  
སྤྱོད༑ །བདག་གཞན་དོན་སྒྲུབ་ལམ་ལ་གནས། །བློ་གྲོས་མཆོག་གྱུར་གསང་བའི་སྣོད། །དཀྱིལ་འཁོར་ཐེག་པར་མ་ཞུགས་ཤིང། །དམ་ཚིག་སྤངས་ཤིང་གསང་དོན་རྨོངས། །ཤེས་རབ་ཆེ་དང་སྙིང་རྗེ་བྲལ། །ལོག་སྨན་གུས་པ་མེད་སྤངས་བྱ། །གང་དུ་འབྲས་བུ་ཕུན་ཚོགས་  
ཤིང༑ །དབེན་པའི་དགོན་པ་ཉམས་དགའ་བ། །གཞན་དབང་དགྲ་ཡི་ཚེར་མ་མེད། །ཆུ་མཆོག་ཤིང་གིས་མཛེས་བྱས་པར། །ཀུན་དུ་སྣ་ཚོགས་སྐལ་བཟང་པོར། །ཀུན་དུ་སྣ་ཚོགས་བདེ་མཆོག་གིས། །ཀུན་དུ་སྣ་ཚོགས་དགོས་པ་རྣམས། །ཅི་བདེ་བར་ནི་བསྒྲུབ་པར་བྱ། །རྟེན་དང་དགོན་པ་  
གཙུག་ལག་ཁང། །རི་ཡི་རྩེ་རྣམས་ཐམས་ཅད་དུ། །རྣམ་པ་དུ་མ་སྣ་ཚོགས་པའི། །སངས་རྒྱས་དགོངས་པ་བསྒྲུབ་པར་བྱ། །པདྨའི་སྐྱེད་མོས་ཚལ་དགའ་དང། །ཆུ་བོ་དག་གི་མདོ་དག་ཏུ། །པདྨ་འཛིན་པའི་དགོས་པ་རྣམས། །རྣམ་པ་དུ་མར་འགྲུབ་པར་འགྱུར། །རྒྱལ་པོའི་ཕོ་བྲང་  
  
༄༅། །དགའ་བ་དང། །པདྨོ་སྐྱེ་མོས་ཚལ་ཉིད་དུ། །རྣམ་པ་སྣ་ཆོགས་དུ་མ་ཡིས། །རྒྱལ་བའི་དགོངས་པ་བསྒྲུབ་པར་བྱ་མཁར་ནི་རྣམ་པ་སྣ་ཚོགས་དང། །དེ་བཞིན་ཆུ་བོའི་འགྲམ་དག་གམ། །རྒྱལ་ཁམས་གཞན་ལས་གྲུབ་པ་རུ། །རྡོ་རྗེ་རྟ་ནི་བསྒྲུབ་པར་  
བྱ༑ །ཡུལ་འཁོར་ཡོ་བྱད་རྒྱན་བཅས་དང། །ཆ་ལུགས་རྣམ་པ་སྣ་ཚོགས་ཀྱིས། །གནས་ཀྱི་ས་བཞི་མཛེས་བྱས་ཏེ། །སྒྲུབ་པའི་སྐྱེས་བུ་དབྱེ་བ་ལས། །སྒྲུབ་པ་རམ་པ་སྣ་ཚོགས་ཀྱིས། །བདག་གཞན་བྱ་བ་སྣ་ཚོགས་འགྲུབ། །གཞན་དོན་དམིགས་པའི་ལས་ལ་ནི། །སློབ་དཔོན་དེ་  
ཉིད་བཅུ་སོགས་ཤེས། །ཚད་ལྡན་རང་རྒྱུད་དག་པ་ཡིས། །དཀྱིལ་འཁོར་དབང་བསྐུར་སྒྲུབ་པ་དང། །ཕྲིན་ལས་ཚོགས་བསགས་བསྲུང་དོན་དུ། །བསྙེན་འགྲོ་བསྙེན་པ་རྫོགས་བྱས་པས། །ས་གཞི་སས་བོན་ལ་འཇུག་ཅིང། །ཡང་དག་དཀྱིལ་འཁོར་རྒྱས་པ་ཡི། །གཞུང་བཞིན་འཇུག་  
པར་བྱ་བ་སྟེ། །རྟོག་པ་སྣ་ཚོགས་ལས་འཕྲོས་པའོ། །བདག་དོན་བྱ་བ་དེ་ལས་གཞན། །ས་གཞི་སྟ་གོན་སྔོན་བརྩམས་ཕྱིར། །བདག་ཉིད་རང་གི་ལྷར་སྦྱོར་བས། །ལུས་ངག་ཡིད་གསུམ་མཐུ་བསྐྱེད་ཅིང། །བདག་དང་འགྲོ་བ་སྤྱང་བྱས་ནས། །རང་བཞིན་དག་པའི་རྣམ་པར་བསམ།།  
བྱ་བའི་རྒྱུད་སོགས་གསུངས་པ་ཡི། །གཏོར་སྦྱིན་ཆེན་པོའི་ཆོ་ག་ཡིས། །མགྲོན་ཚོགས་བཞི་པོ་ཚིམ་བྱས་ནས། །བསྒོ་བའི་ཕྲིན་ལས་དྲག་ཏུ་བྱ། །ཕྱོགས་བཞིར་སྲུང་བའི་སྟེགས་བུ་ལ། །བསྲུང་བའི་ཡི་གེ་བརྩམས་ཏེ་གཞག་ཡང་དག་གསང་བའི་དཀྱིལ་འཁོར་འདིར། །གསང་  
བའི་དམ་ཅན་སོ་སོ་ནས། །འདི་བ་ལས་ནི་མ་གཏོགས་ཤིང། །ཉན་པ་ལས་ནི་མི་དབང་བའི། །བགེགས་དང་འབྱུང་པོ་ཐམས་ཅད་ཀུན། །ད་ལྟ་ཉིད་དུ་སོ་སོར་དངས། །ཇི་སྟེ་བཀའ་ལས་འདས་གྱུར་ན། །རྡོ་རྗེ་འཛིན་རྒྱལ་ཁྲོས་ནས་ཀྱང། །རྡོ་རྗེ་མཚོན་ཆེན་འབར་བ་ཡིས། །གཏན་དུ་  
བརླག་ཅིང་ཕུང་བར་འགྱུར། །ཧཱུཾ་བཛྲ་ཛྭ་ལ་རཾ་ཡཾ། ཁཾ་ཙ་ཀྲ་བི་ཤྭ་ཧཱུཾ་ཕཊ་ཕཊ། ཐབས་དང་ཤེས་རབ་སྒྲུབ་པ་པོས། །ཕྱི་དང་ནང་གི་བསྐང་བཤགས་ཀྱིས། །རིན་ཆེན་སྣོད་མཛེས་དྲི་ཡང་བསྒྲིབས། །རྣམ་དག་རིས་གསལ་ཇི་བཞིན་པའོ། །ཐུགས་ཀའི་འོད་ཟེར་སྤྲོ་བསྡུ་ཡིས། །དཀྱིལ་  
  
།དགའ་ཆེན་དཔལ་ལས་བྱུང་བ་ཡི། །སེ་གོལ་དཔུང་མགོར་ལན་གསུམ་གཏོགས། །རྡོ་རྗེ་བཅིང་སྐྱོའི་སེ་གོལ་གྱིས། །སངས་རྒྱས་ཐམས་ཅད་བསྡུ་བར་བྱ། །ཨོཾ་བཛྲ་ས་མཱ་ཛཿ་ཧཱུཾ། ཨོཾ་ཐམས་ཅད་སྤྲོས་བྲལ་དེ་ཉིད་ཆེ། །མཁའ་མཉམ་ཡེ་  
ཤེས་རྟོགས་མེད་མཆོག་གཉིས་སྣང་སོ་སོར་སྨིན་དགོངས་མཛད། །ཐུགས་རྗེས་སྨོན་ལམ་ཐབས་མཁས་པ། །དབང་པོའི་གཞུ་བཞིན་ཅིང་འདུལ་སྟོན། །ཕྱོགས་བཅུའི་རྒྱལ་བ་སྲས་དང་བཅས། །ལྷ་མོ་དག་མཆོག་དམ་པའི་ལྷ། །དཀྱིལ་འཁོར་ཚོགས་རྣམས་དགོངས་སུ་  
གསོལ༑ ཛཿ་ཧཱུཾ་བཾ་ཧོཿ། ཨོཾ་ཨེ་ཧྱེ་ཧི་མ་ཧཱ་ཀ་རུ་ཎྀ་ཀ་ས་མ་ཡ་སྟྭཾ། སྣ་ཚོགས་གར་ལས་བྱུང་བ་ཡི། །རྡོ་རྗེ་ཐལ་མོ་སྤྱི་བོར་སྦྱར། །ཨོམ་རྡོ་རྗེ་རྒྱལ་པོ་ཡོན་ཏན་མཆོག་བྱང་ཆུབ་མཆོག་སྟོན་འདྲེན་མཛད་ཅིང། །ཉོན་མོངས་མཆོ་སྐེམས་སྒྲོན་མས་བརྒྱན། །ཐུགས་རྗེ་ཅན་ལ་སྐྱབས་  
སུ་མཆི། །ཕྱོགས་བཅུ་ཀུན་ན་བཞུགས་པ་ཡི། །རྫོགས་སངས་ཐུབ་པ་སྲས་ཚོགས་བཅས། །ཐུགས་རྗེ་ཆེན་པོ་མངའ་རྣམས་ལ། །གུས་པར་ཕྱག་འཚལ་སྐྱབས་སུ་མཆི། །ཨོཾ་ཨ་ཏི་བྷཱུ་ཧཱུཾ། ཨོཾ་ཧྲིཿ་ཧྲིཿ་ཏྲཾ་ཧཱུཾ། མཚོན་ཆ་དྲུག་གི་ཚུལ་འདྲ་ཡི། །ཐལ་མོ་ཁ་ཡི་གནས་སུ་གཏུག་  
ཨོཾ་ན་མཿ་སརྦ་ཏྲོ་ཏ་ཧཱུཾ། ཨོཾ་ཧྲིཿ་ཧྲིཿ་ཏྲཾ་ཧོ། །མཆོད་པ་སོ་སོའི་རྗེས་མཐུན་པར། །ལྷ་མོ་གར་བཅས་ཕྱག་རྒྱ་བཅིང། །ཨོཾ་སྟོང་གསུམ་མི་མཇེད་གནས་འདི་དང། །གཞན་ཡང་ཕྱོགས་བཅུའི་འཇིག་རྟེན་གྱི། །ལས་ཀྱི་ལོངས་སྤྱོད་མངོན་རྒྱུད་དང། །སངས་རྒྱས་ཡོན་ཏན་སྣང་བ་ཡི། །  
མཆོད་རྫས་བཟང་པོ་ཁྱད་པར་ཅན། །དངོས་སུ་སྦྱར་ཚོགས་སེམས་ཀྱིས་སྤྲུལ། །མེ་ཏོག་གཟུགས་མཛེས་ཁ་དོག་དང། །དབྱིབས་རྣམས་སྣ་ཚོགས་མཐའ་ཡས་མཆོག་བདུག་སྤོས་དྲི་མཆོག་ཁྱད་པར་ཅན། །སོ་སོའི་རྒྱུ་ལས་བྱུང་བའི་དྲི། །མར་མེ་རིན་ཆེན་ཤིང་  
གི་འོང། །མུན་པའི་ཚོགས་འཇོམས་གསལ་བྱེད་རྒྱུན། །དྲི་མཆོག་བཟང་པོས་སྦྱར་བ་ཆུ། །རྣམ་རྟོག་དྲི་མ་དག་བྱེད་རྒྱུན། །བཟའ་བཏུང་སྣ་ཚོགས་རྒྱུ་ལས་བྱུང། །ཚིམ་བྱེད་རོ་མ་མཆོག་བརྒྱ་ལྡན་རྫས། །ཡན་ལག་བརྒྱད་ལྡན་ཁྲུས་ཀྱི་ཆུ། །མཆོད་ཡོན་ཚུལ་དུ་དགའ་  
  
༄༅། །བདེའི་མཆོད་དཀྱིལ་འཁོར་ཀུན་ལ་ལེགས་འབུལ་ན། །མགོན་པོ་ཐུགས་རྗེ་ཅན་གྱིས་བཞེས། །ཨོཾ་བཛྲ་པུ་ཥྤེ་ཨོཾ། །ཨོཾ་བཛྲ་དྷཱུ་པེ་ཧཱུཾ། ཨོམ་བཛྲ་ཨཱ་ལོ་ཀེ་ཧྲཱི། ཨོཾ་བཛྲ་གྣྡྷེ་ཧོཿ། ཨོཾ་བཛྲ་ན་ཝི་ཏྱེ་ཏྲེཾ། ཨོཾ་བཛ་ཨཱ་ཧ་ར་ཧི། །སྨན་དང་འབྲུ་ཡི་རྣམ་  
པ་དང༑ །བླ་རེ་ན་བཟའ་རྒྱལ་མཚན་གདུགས། །བ་དན་ཕྲེང་བ་སྣ་ཚོགས་དང། །དོ་ཤལ་དབུང་རྒྱན་སོར་གདུབ་སྤྲས། །དམ་པ་རྣམས་ཀྱི་ལོངས་སྤྱོད་རྐྱེན། །བསོད་ནམས་མཐུ་ལས་བྱུང་བ་ཡི། །ཡོན་ཏན་ཐམས་ཅད་འབྱུང་བའི་གནས། །ནོར་བུ་རིན་ཆེན་འཁོར་ལོའི་མཆོག་  
བློན་པོ་དམག་དཔོན་བཙུན་མོ་བཟང། །རྟ་མཆོག་གླང་པོ་རིན་ཆེན་མཆོག་རྣམ་སྤྲས་ཉེ་བའི་རིན་ཆེན་བདུན། །བཀྲ་ཤིས་རྫས་མཚོག་བཅུ་དྲུག་མཆོག་བུམ་པ་བཟང་པོ་རྒྱན་ལ་སོགས། །ཕ་ཊཱི་ཕྲེང་བ་མཛེས་སོགས་རྣམས། །དཀྱིལ་འཁོར་ཀུན་ལ་ལེགས་འབུལ་ན། །མགོན་  
པོ་ཐུགས་རྗེ་ཅན་གྱིས་བཞེས། །ཨོཾ་ན་མཿ་སརྦ་ཏ་ཐཱ་ག་ཏེ་བྷྱོ། །བི་ཤཱ་མུ་ཁེ་བྷྱི་སར་ཏད་ཁམ་ཨུ་ཏྒ་ཏེ་སྥར་ན་ཧི་མམ་ག་ག་ན་ཁམ་སྦཱ་ཧཱ་ ཨོཾ་རིགས་ལྔའི་དམ་ཚིག་རྫས་ཆེན་པོ། །ཡེ་ཤེས་ལྔ་རྫོགས་གྲུབ་པའི་དབྱིངས། །རྒྱུད་ལྔའི་སེམས་ཅན་ཀུན་གྲོལ་ཞིང། །རྒྱུད་ལྔའི་སེམས་ཅན་བདུད་རྩི་འདི།།  
འགྲོ་བ་དྲུག་པོ་དག་ལྷ་ཚོགས་ལྷ་མོར་བཅས་འགྱུར་བས། །རྒྱན་རྣམས་ཀུན་གྱིས་ལེགས་མཛེས་པར། །གླུ་དབྱངས་ཚིགས་སུ་བཅས་པ་དང། །ཁྲོ་ཚོགས་གར་གྱིས་བསྐྱོད་བྱས་པའི། །སྟོང་གསུམ་རྡུལ་སྙེད་སྤྲུལ་བྱས་རྣམས། །དཀྱིལ་འཁོར་ཀུན་ལ་ལེགས་འབུལ་ན། །མགོན་  
པོ་ཐུགས་རྗེ་ཅན་གྱིས་བཞེས། །ཨོཾ་ན་མཿ་སརྦ་ཏ་ཐཱ་ག་ཏེ་བྷྱོ། །བི་ཤཱ་མུ་ཁེ་བྷྱི་སརྦ་ཏ་ད་ཁམ་ཨུཏྒ་ཏེ་སྥ་ར་ཎ་ཧི་མཾ་ག་ག་ན་ཁཾ་སཱ་ཧཱ། ཨོཾ་རིགས་ལྔའི་དྨ་ཚིག་རྫས་ཆེན་པོ། །ཡེ་ཤེས་ལྔ་རྫོགས་གྲུབ་པའི་དབྱིངས། །རྒྱུད་ལྔའི་སེམས་ཅན་ཀུན་གྲོལ་ཞིང། །རྒྱུད་ལྔའི་སེམས་ཅན་བདུད་རྩི་འདི། །  
སྙིང་པོ་ཚིམ་བྱེད་བཅུད་ཀྱི་མཆོག་བྱང་ཆུབ་སེམས་སོགས་བདེ་བའི་རྒྱུན། །མ་ལུས་ཀུན་གྱི་རེག་བྱ་ལས། །རོལ་པ་སྣ་ཚོགས་སྣང་བ་དང། །སྲིད་གསུམ་བརྟན་གཡོའི་དངོས་པོ་དང། །ཉོན་མོངས་སྒོ་གསུམ་སྤྱོད་ཚོགས་དང། །ཕུང་པོ་ཁམས་དང་སྐྱེ་མཆེད་ཀྱི། །གཟུགས་  
  
།སྐུ་ལྔ་རིགས་ལྔ་ཡེ་ཤེས་ལྔ། །ལྷ་མོ་སྲས་བཅས་ངོ་བོ་ཉིད། །འཁོར་འདས་སྣང་བའི་དཀྱིལ་འཁོར་ཀུན། །སྣ་ཚོགས་དངོས་མེད་བྱང་ཆུབ་སེམས། །གཉིས་སུ་མེད་པར་འབུལ་ལགས་ན། །མཉམ་ཉིད་བླང་དོར་མེད་པས་བཞེས། །ཨོཾ་ན་མ་  
སརྦ་པཉྩ་རཱ་ས་ཡ་ན་ཨ་མྲྀ་ཏེ་ཧཱུཾ་ཕཊ། ཨོཾ་བོ་དཧི་ཙིཏྟ་མ་ཧཱ་སུ་ཁ་ཧཱུཾ། །བརྡ་མེད་རྩེ་གཅིག་སེམས་ངེས་པར། །རྡོ་རྗེ་ཐལ་མོ་སྙིང་གར་སྦྱར། །ཧཱུཾ་བདག་དང་མཐའ་ཡས་སེམས་ཅན་གྱི། །མགོན་པོའི་སྤྱན་སྔར་བཤགས་པ་ནི། །ཐོག་མ་མེད་ནས་དུད་འདིའི་བར། །མི་དགེ་ལས་ཀྱི་དབང་  
སོང་སྟེ། །ཉོན་མོངས་སྒོ་གསུམ་སྐྱེས་པ་ཡི། །མི་དགེ་བཅུ་དང་མཚམས་མེད་ལྔ། །ལྟ་ལོག་སྒྲོ་སྐུར་ཞེན་ལོག་གིས། །རྣམ་གྲོལ་ལམ་ལས་གོལ་གྱུར་དང། །ཉོན་མོངས་ཉེ་བའི་ཉོན་མོངས་ཚོགས། །ཤེས་དང་མི་སྤངས་གཞན་གཟུང་དང། །བགྱིད་དང་བགྱིད་དང་བགྱིད་དུ་སྩལ་བ་དང། །གང་  
གཞན་རྗེས་སུ་ཡི་རང་བཤགས། །མགོན་པོ་རྣམ་ཀྱི་སྤྱན་ལམ་དུ། །རང་བཞིན་ཁ་ན་མ་ཐོ་སྡིག། །མི་འཆབ་རིམ་བཞིན་ངེས་བཤགས་ཤིང། །ཕྱིས་ཀྱང་མི་བྱེད་སྡོམ་པ་གཟུང། །བཅས་སྡོམ་སོ་སོར་ཐར་པ་ལས། །རྩ་བ་ཡན་ལག་ཉམས་པ་དང། །སྐྱབས་འགྲོ་མཁན་སོགས་  
སློབ་དཔོན་སྤངས། །དད་པའི་དགེ་འདུན་དབྱེན་སོགས་དང། །ལོག་ཚོ་ཉེས་བྱས་ཕྲ་ལ་སོགས། །ཚུལ་ཁྲིམས་ཞིག་འགྱུར་ལས་རྣམས་བཤགས། །ཧཱུཾ་བྱང་ཆུབ་སེམས་སོགས་མ་སྐྱེས་ཤིང། །སྡོམ་པ་རྣམས་པར་སྤངས་པ་དང། །ཕ་རོལ་ཕྱིན་གཞུང་ཉམས་པ་ཡི། །ལོག་པའི་  
ལམ་ལ་ཞུགས་པ་དང། །ཚངས་པའི་གནས་ནས་བསྡུ་བ་བཞི། །ལམ་སོགས་སུམ་ཅུ་རྩ་བདུན་དང། །མ་འདྲེས་འབྲས་བུ་མཛད་པར་བཅས། །སྨོད་སྤངས་སྡིག་རྣམས་དུས་འདིར་བཤགས། །ཧཱུཾ་གསང་ལྡན་རྡོ་རྗེ་ཆེ་གེ་མོས། །རྡོ་རྗེ་སློབ་དཔོན་སྨོད་འགལ་ཞིང། །ལྷ་སྤངས་མཆེད་  
ལ་འཁུས་པ་དང། །སྔགས་དང་ཕྱག་རྒྱ་སྤང་པ་དང། །སྣོད་མིན་གསད་བ་བསྒྲགས་ལ་སོགས། །གཉིས་གསུམ་ཉི་ཤུ་རྩ་བརྒྱད་ཚོགས། །ཡན་ལག་ཆ་ཤས་ཉམས་ལས་འདས། །འགྱོད་སེམས་དེས་པར་བཤད་པར་བགྱི། །ཨོཾ་ན་མཿ་ཀཱ་ཡ་ཝཱ་ཀ་ཙིཏྟ་སརྦ་པཱ་པཾ་ཤུདྡྷ་ཤུདྡྷ་ཧཱུཾ་  
  
༄༅། །སཱ་ཧཱ༑ འདས་དང་ད་ལྟར་མ་བྱོན་ཚོགས། །རྒྱལ་བ་སྲས་དང་བཅས་རྣམས་ཀྱི། །དད་བརྩོན་ཤེས་རབ་ཆེ་བསྐྱེད་ཅིང། རྒྱུ་འབྲས་ཚོགས་གཉིས་བསགས་བྱས་ནས། །མཛད་པ་བཅུ་གཉིས་ལ་སོགས་དང། །ཁྱད་པར་གསད་སྔགས་མཛད་པ་ཡིས། །འགྲོ་རྣམས་  
ལམ་གཉིས་མཛད་ཐོབ་ལ། །བདག་གི་རྗེས་སུ་ཡི་རང་ངོ། །ལམ་གཞན་འཕགས་པ་རང་རྒྱལ་དང། །ཉན་ཐོས་སོ་སོ་སྐྱེ་བོ་ཡི། །དགེ་བསམ་སྒོམ་སོགས་གང་སྤྱད་ལ། །ཕྲག་དོག་མེད་པར་རྗེས་ཡེ་རང། །ཕྱོགས་རྣམས་ཀུན་ན་བཞུགས་པ་ཡི། །མགོན་པོ་ཐུགས་རྗེའི་དབང་གིས་  
ནི༑ ༑འགྲོ་བའི་མོས་པ་བཞིན་སྟོན་ཅིང། །སྔོན་གྱི་སྨོན་ལམ་ཇི་ལྟ་བར། །དམ་ཆོས་བཙུན་པར་མཛད་པའི་ཆེད། །བསྐུལ་བའི་ས་བླ་བཞུགས་པ་དང། །ཇི་ལྟར་ཚངས་པའི་རྒྱལ་ཚོགས་ཀྱིས། །ཆོས་འཁོར་འགྲོ་བའི་དོན་བསྐོར་ཕྱིར། །གསེར་གྱི་འཁོར་ལོ་སྟོང་ལྡན་ཕུལ། །འཇིག་རྟེན་  
མགོན་ལ་བདག་གསོལ་འདེབས། །རྒྱལ་བ་བདེ་གཤེགས་བཅོམ་ལྡན་འདས། །ཐོགས་མ་འདི་ནས་ཐ་མའི་བར། །མཛད་པ་རྣམ་གསུམ་མཐར་ཕྱིན་ནས། །སྐུ་ལྔ་ཡེ་ཤེས་ཆེན་པོར་ནི། །མྱུར་དུ་སྤྲུལ་པ་བསྡུ་བཞེད་རྣམས། །འགྲོ་རྣམས་ཀུན་གྱི་དོན་སླད་དུ། །བསྐལ་བ་ཇི་སྲིད་གནས་  
ཀྱི་བར༑ །གཟུགས་མང་སྤྲུལ་སྐུའི་ཚུལ་བཞུགས་ཤིང། །མཚན་དཔེ་ཆོ་འཕྲུལ་མི་འཇིགས་སྟོབས། །བཀྲ་ཤིས་ཚོགས་ཀྱིས་རྒྱས་མཛད་ཅིང། །རྟག་ཏུ་ཉི་ཟླ་སྒྲིབ་གསལ་ལྟར། །སྙོམས་མཛད་འགྲོ་བའི་མུན་སེལ་མཛོད། །ཇི་ལྟ་ཇི་ལྟར་འདུལ་འགྱུར་བ། །དེ་ལྟ་དེ་ལྟར་འགྲོ་བ་  
རྣམས༑ །སྡུག་བསྔལ་རྒྱུ་དང་དེ་ཉིད་ལས། །བསྒྲལ་ཞིང་ཐར་བར་བྱས་ནས་ནི། །བདེ་ཚོགས་ལྡན་པར་བྱ་བ་དང། །བླ་མེད་འབྲས་བུ་བསྐྱེད་བྱའི་ཕྱིར། །དང་པོ་ཐབས་ཀྱིས་བདག་བསྒྲལ་ནས། །སྨོན་ལམ་རྫུ་འཕྲུལ་དཔག་མེད་དང། །ཞི་གནས་ལྷག་མཐོང་མངོན་ཤེས་སོགས། །ཐོགས་  
པ་མེད་པར་འབྱུང་བ་ཡིས། །མྱུར་དུ་མཐུ་སྟོབས་བརྟས་གྱུར་ནས། །གཡེལ་མེད་འགྲོ་དོན་བརྩོན་བྱེད་ཅིང། །ཐམས་ཅད་དབུགས་དབྱུང་བྱས་ནས་ནི། །རྡོ་རྗེ་འཛིན་པའི་གནས་བཀོད་པའོ། །ཕྱོགས་བཅུ་དག་ན་བཞུགས་པ་ཡི། །སངས་རྒྱས་བྱང་ཆུབ་སེམས་དཔའ་དང། །བླ་མ་རྡོ་རྗེ་  
  
།དཀྱིལ་འཁོར་ཚོགས་རྣམས་དགོངས་སུ་གསོལ། །བདག་མིང་འདི་ཞེས་བགྱི་བ་ཡིས། །སྐྱེ་བ་འདི་དང་གཞན་དག་ཏུ། །དགེ་རྩ་སྤྱི་དང་ཁྱད་པར་དོན། །སྔོན་བགྱིས་བགྱིད་ལ་རྗེས་ཡི་དང། །ཇི་ལྟར་སྔོན་གྱི་དེ་བཞིན་གཤེགས། །རྒྱལ་བ་སྲས་བཅས་ཚོགས་གྱུར་པས།།  
བླ་ན་མེད་པའི་བྱང་ཆུབ་ཏུ། །ཐུགས་མཆོག་རིན་ཆེན་བསྐྱེད་པ་ལྟར། །བླ་མེད་ཡང་དག་རྫོགས་པ་ཡི། །བྱང་ཆུབ་ཆེན་པོར་སེམས་བསྐྱེད་དེ། །རྒྱལ་བ་རྣམས་ཀྱི་རྗེས་སུ་སློབ། །མདོར་ན་འགྲོ་བ་མ་ལུས་པ། །སྐུ་གསུམ་འབྲས་བུ་ཐོབ་བྱའི་ཕྱིར། །དཀྱིལ་འཁོར་དྲུག་གི་སྤྲུལ་པ་ཡིས། །རྣམ་  
པར་རོལ་པའི་དོན་གནས་བྱ། །དེ་ལས་བྱུང་བའི་འབྲས་བཟང་མཆོག་ཀུན་མཁྱེན་གནས་མཆོག་སྙོམས་མཛད་པ། །དངོས་རྣམས་གང་ལའང་ཆང་མེད་དེ། །བྱང་ཆུབ་སེམས་དཔའི་ལས་ཆེན་པོས། །འགྲོ་བ་ཐམས་ཅད་བཅོམ་ལྡན་འདས། །རྡོ་རྗེ་འཛིན་པའི་གནས་ཐོབ་ཤོག་སྣ་  
ཚོགས་སྣང་གྲགས་རྣམ་གྲོལ་བ། །དབྱིངས་ན་ཆོ་འཕྲུལ་དགག་མེད་ཀྱང། །དེ་ཡི་ཆོ་འཕྲུལ་དེ་ཉིད་པས། །ནམ་མཁའི་མཐའ་ལྟར་སྔོན་དང་བྲལ། །འཁོར་གསུམ་ཡོངས་སུ་དག་པར་ནི། །མཉམ་ཉིད་བདེ་བ་ཞེན་པོའི་དང། །ཐམས་ཅད་འདུ་འབྲལ་མེད་པ་ཡི། །དོན་ཉིད་ངོ་བོ་ལྷུན་གྲུབ་  
ཤོག་རྡོ་རྗེ་ཁུ་ཚུར་གཉིས་གཞིབས་ཏེ། །མཐེ་བ་ཆེན་བསྒྲེངས་ནས་གཡོབ་པར་བྱ། །ཨོཾ་བཛྲ་གཙྪ་མུཿ། རྡོ་རྗེ་ཐལ་མོས་ལན་གསུམ་དུ། །མི་དྲ་སྨད་གཉིས་བརྡབ་པར་བྱ། །ཨོཾ་བཛྲ་ཏུ་ཥྱ་ཧོཿ། མ་ལུས་འགྲོ་བ་ཐམས་ཅད། །མཉམ་སྙོམས་ཉིད་དུ་དམིགས་ནས་ཀྱང། །བྱམས་པའི་  
སེམས་ནི་ཉེར་གནས་པས། །སྡུག་བསྔལ་གསུམ་དང་བརྒྱད་དག་གིས། །གདུངས་པའི་ཉམ་ཐག་གང་ཡིན་པ། །དེ་དག་སྡུག་བསྔལ་མེད་འདོད་ཕྱིར། །སེམས་ཅན་གྲངས་མེད་སྐུར་སྤྲུལ་ནས། །འོད་ཟེར་མཐུ་དང་རྫུ་འཕྲུལ་ཚོགས། །དཔག་མེད་སྲུལ་པས་དོན་མཐུན་ཚུལ། །བྱམས་  
པ་ཆེན་པོས་ཁྱབ་པར་བྱ། །རྣམ་གསུམ་སྙིང་རྗེ་ཆེན་པོ་ཡིས། །དེ་དག་བདེ་བ་ཐོབ་བྱས་ཏེ། །འདོད་པའི་ཡོན་ཏན་ལྔ་སོགས་ཀྱི། །བདེ་བ་དག་ལ་སྤྲུལ་བྱ་སྟེ། །ཡིད་བཞིན་ནོར་བུ་རིན་ཆེན་ལྟར། །སེམས་ཅན་གྲངས་མེད་སྐུར་སྤྲུལ་ནས། །འོད་ཟེར་མཐུ་དང་རྫུ་འཕྲུལ་ཚོགས། །འཕངས་མེད་  
  
༄༅། །སེམས་ཅན་ཀུན་ལ་གཏང། །དོན་ལྡན་དགའ་བ་ཆེན་པོའི་བློས། །རེག་པས་འགྲོ་བའི་བག་ཆགས་ཀུན། །རིམ་གྱིས་བྱང་སེམས་ལམ་རྣམ་བདུན། །མྱུར་བར་བྱང་ཆུབ་རྫོགས་མཐར་ཕྱིན། །སྐུ་དང་ཡེ་ཤེས་ཕུན་སུམ་ཚོགས། །བཀོད་པའི་ཡོན་ཏན་དཔག་མེད་  
སྣང༑ །གཞིར་གྱུར་བཏང་སྙོམས་ཆེན་པོའི་བློས། །ངན་པའི་མཚན་རྟགས་རྣམ་བྲལ་ནས། །གསལ་སེམས་སྙོམས་གནས་བྲལ་བ་མེད། །རང་བཞིན་བྱང་སེམས་མཉམ་པའི་དབྱིངས། །མི་རྟོག་ཏིང་འཛིན་ཆེན་པོ་ཡིས། །མཐའ་ལས་གྲོལ་བའི་སེམས་ཉིད་བསྐྱེད། །འདི་ནི་ཚངས་པའི་  
གནས་བཞི་ལས། །མཆོག་ཏུ་གྱུར་པའི་ཚད་མེད་བཞི། །སྙིང་པོ་སྔགས་ཀྱིས་སྤྲོ་བྱས་ལ། །རིག་བཅས་འོད་ཟེར་ཁྱབ་པར་གནས། །ཕྱོགས་གཞན་རྟོག་པ་སྣ་ཚོགས་ཀྱིས། །རྐང་དང་སྲེག་མནན་ཆོ་ག་དང། །གསར་བུ་ཤིས་བར་བྱས་པའི་ལས། །ལས་ཀྱི་ཆོ་ག་གཞན་བསྟན་པའོ། །  
རྡོ་རྗེ་སེམས་དཔའི་སྦྱོར་བ་ཡིས། །དགའ་བའི་རྡོ་རྗེ་ལས་བྱུང་བའི། །དཔུང་མགོར་སེ་གོལ་བརྡབ་བྱས་ནས། །རྡོ་རྗེ་བཅིང་ཀྱོའི་སེ་གོ་ལ་སྒྲས། །འཇིག་རྟེན་ཁམས་ནི་མ་ལུས་པ། །སངས་རྒྱས་རྡོ་རྗེ་འཛིན་བཅས་ཀུན། །དམ་ཚིག་མཆོག་གི་གསང་སྔགས་ཀྱིས། །ཏིལ་གྱི་གོང་བུ་བཞིན་དུ་  
རྒྱས༑ །ཤིན་ཏུ་གདུག་ཅིང་གཏུམ་པ་ལ། །ཞི་བས་ཕན་པར་མི་འགྱུར་ཏེ། །ཤེས་རབ་ཐབས་ཀྱི་རྣལ་འབྱོར་པས། །ཁྲོ་བོར་དེ་བཞིན་གཤེགས་ཀུན་མཛད། །ཁྲོ་བོའི་ཚུལ་ཅན་ཁྲོས་པས་ཀྱང། །འཇིག་རྟེན་གསུམ་དག་སྲེག་བྱེད་ན། །སངས་རྒྱས་ཐམས་ཅད་ཁྲོས་པ་ཡིས། །ཁམས་  
གསུམ་མ་ལུས་སྨོས་ཅི་དགོས། །དེ་ནས་སྣ་རྩེའི་རྩ་མོ་ལ། །ཡིད་ནི་བརྟན་པར་ཡང་དག་ཟུང། །སྣ་ཡི་དབུགས་རིངས་དྲོ་བ་ལས། །རྒྱལ་བས་ཕྱག་རྒྱའི་སྦྱོར་བ་འབྱུང། །བཅོམ་ལྡན་དེ་ཉིད་རྣལ་འབྱོར་པས། །རྡོ་རྗེ་ཁྲོ་བོར་བསྒྱུར་ནས་ཕྱུང། །དཔལ་ཆེན་རྡོ་རྗེ་ཧེ་རུ་ཀ། །འབར་བས་ཐལ་བ་  
རབ་ཏུ་འཇུག། །སེམས་དཔའ་སྔོན་མོ་འབར་བའི་དང། །འོད་ཀྱི་དཀྱིལ་འཁོར་དམར་པོ་འབར། །དུར་ཁྲོད་ཀྱི་ནི་མེ་དང་འདྲ། །འབར་བ་ཆེན་པོ་སྒྲ་འབང་བ། །ཐོད་པ་མང་པོའི་དབུ་རྒྱན་ཅན། །འཇིགས་པ་ཆེན་པོའི་དུས་ལྟར་དྲག་དུར་ཁྲོད་བཞིན་དུ་རབ་ཏུ་འཇིགས། །ཁྲོ་ལ་སོགས་  
  
།ཞལ་རྣམས་སྣ་ཚོགས་འགྱུར་བ་དང། །སྨིན་མ་ཁྲོ་གཉེར་བཅས་པར་བསྒྱུར། །འབར་བའི་ལྟ་བས་གར་བྱས་པས། །གུ་ལང་དབང་ཆེན་དེ་དབང་བཅས། །ཉི་ཟླ་གཤིན་རྗེའི་ཚངས་པར་བཅས། །གནས་བཅས་དག་ནི་འབར་བཅས་ནས། །ཐལ་བ་བཞིན་དུ་རབ་  
ཏུ་བཤིག་རྡོ་རྗེ་རྡོ་རྗེ་ཁ་ཊཱཾ་ག། །དྲིལ་བུའི་སྒྲ་ནི་གསིལ་བ་ཡིས། །ཐམས་ཅད་ཕབ་ནས་སླར་ཡང་ནི། །ཐལ་བར་གྱུར་པའང་འཚོ་བར་བྱེད། །གཡས་གཉིས་ལྕགས་ཀྱུ་རལ་གྲི་སྟེ། །གཡོན་གཉིས་ཞགས་པ་ཐོད་པ་ཐོགས། །འོག་མ་གཉིས་ཀྱིས་མདའ་དང་གཞུ། །བརྐྱང་བསྐུམ་ཉི་  
མའི་གདན་ལ་གནས། །དེ་ཡི་འབར་བའི་ཉི་མ་ལས། །བྱུང་བའི་གྲིབ་མ་མི་ཟད་པ། །བསྐྱེད་ནས་མ་ལུས་བདུད་ལ་སོགས། །གདུག་པ་རྣམས་ཀྱི་ཁྲག་ཟ་ནུ་ས། །རང་སྔགས་འོད་ཟེར་གཡོ་བའི་མཐུས། །ཤིན་ཏུ་བགེགས་མེད་ས་མཐོང་ནས། །རྡོ་རྗེ་ས་གཞིར་སོགས་བསྒོམ། །འཁོར་  
ལོ་མེ་འོད་མཚོན་ཆར་བཅས། །འདོད་པའི་རྒྱལ་པོ་དྲེགས་ཆེན་པོས། །སུམྦྷ་ནི་ཡི་སྔགས་བརྗོད་ཅིང། །བརྗིད་གནོན་ཁྲོ་བ་ཆེན་པོའི་ཚུལ། །ཕྱོགས་བཅུའི་བགེགས་རྣམས་བཀུག་མཛད་ནས། །ཕོ་མོར་བསྣོལ་ཏེ་ཉི་མར་བཀོད། །སོ་སོའི་ཚོགས་བཅས་མྱོས་པར་མཛད། །ཨོཾ་སུམྦྷ་ནི་  
སུམྦྷ་ཧཱུཾ། གྲྀ་ཧྞ་གྲྀ་ཧྞ་ཧཱུཾ། གྲྀ་ཧྞཱ་པ་ཡ་གྲྀ་ཧྞཱ་པ་ཡ། ཨཱ་ན་ཡ་ཧོཿ་བྷ་ག་པཱན། བིདྱ་རཱ་ཛ་ཧཱུཾ་ཕཊ། ཨིནྡྲ་ཡེ་ཛཿ། ཡཱ་མ་ཡ་ཛབ་རུ་ཎ་ཡེ་ཛཿ། ཀུ་བེ་ར་ཡེ་ཛཿ། ཨགྣེ་ཡེ་ཛཿ། ནཻ་རྲྀ་ཏི་ཡེ་ཛཿ། བ་ཡ་བེ་ཡེ་ཛཿ། ཨི་ཤྭ་ན་ཡེ་ཛཿ། ཙནྡྲ་ཡེ་ཛཿ། སཱུརྱ་ན་ཡེ་ཛཿ། སུ་རི་ཏ་ཡེ་ཛཿ། ཨ་དཧི་པ་ཏ་ན་ཡེ་ཛཿ། ཡེ་ཤེས་ཆེ་  
ལས་སྤུལ་པའི་སྐུ། །ཞལ་གསུམ་ཕྱག་དྲུག་འཇིགས་པའི་གཟུགས། །གཡས་དཀར་གཡོན་དམར་མཐིང་ནག་སྐུ། །རྡོ་རྗེ་ཐོད་ཁྲག་རལ་གྲི་ཞགས། །ཐོ་བ་ལྕགས་ཀྱུ་གཡས་དང་གཡོན། །དུར་ཁྲོད་འཇིགས་པའི་ཆ་ལུགས་བརྒྱན། །ཨོཾ་བཛྲ་ཀྲོ་དྷ་བི་ཛཱ་ཡ་ཧཱུཾ། ཧ་ན་ཧ་ན་ཧཱུཾ་ཕཊ། ཨོཾ་  
བཛྲ་ཀྲོ་དྷ་ཡ་མཱནྟ་ཀ་ཧཱུཾ་ཏིཥྛ་ཏིཥྛ་ཧཱུཾ་ཕཊ། ཨོཾ་བཛྲ་ཀྲོ་དྷ་ཧ་ཡ་གྲྀ་ཝ་ཧཱུཾ། ཧུ་ལུ་ཧུ་ལུ་ཧཱུཾ་ཕཊ། ཨོཾ་བཛྲ་ཀྲོདྷ་ཨ་མྲྀ་ཏ་ཀུནྜ་ལི་ཧཱུཾ་ཙྪིནྡ་ཙྪིནྡ་ཧཱུཾ་ཕཊ། །ཨོཾ་བཛྲ་ཀྲོ་དྷ་ནཱི་ལ་དཎྜ་ཧཱུཾ་ད་ཧ་ད་ཧ་ཧཱུཾ་ཕཊ། །ཨོཾ་བཛྲ་ཀྲོ་དྷ་ཨཱརྱ་ཨཱ་ཙ་ལ་ཧཱུཾ། །བནྡྷ་བནྡྷ་ཧཱུཾ་ཕཊ། །ཨོཾ་བཛྲ་ཀྲོ་དྷ་ཨ་བ་ར་ཇི་ཏེ་ཧཱུཾ། ཏིཥྛ་ཏེཥྛ་ཧཱུཾ་ཕཊ། ཨོཾ་  
  
༄༅། །བཛྲ་ཀྲོ་དྷ་ཏྲཻ་ལོ་གྱ་བིཛ་ཡ་ཧཱུཾ་བིནྡ་བིནྡ་ཧཱུཾ་ཕཊ། ཨོཾ་བཛྲ་ཀྲོ་དྷ་ཧཱུཾ་ཀ་ར་ཧཱུཾ་གརྫ་ཀརྫ་ཧཱུཾ་ཕཊ། ཨོཾ་བཛྲ་ཀྲོ་དྷ་མ་ཧཱ་བ་ལ་ཧཱུཾ་སྥོ་ཊ་སྥོ་ཊ་ཧཱུཾ་ཕཊ། རྡོ་རྗེ་བདུད་རྩི་རྣམ་འཕྲུལ་བས། །རྡོ་རྗེ་ཐོ་བ་ཕྱག་བསྣམས་ཤིང། །ཕྱོགས་མཚམས་སྟེང་འོག་བཏབ་ནས་ནི། །རང་གི་གནས་སུ་ངེས་པར་འདེབས། །ཨོཾ་བཛྲ་གྷ་  
གྷ་གྷཱ་ཏ་ཡ་གྷཱ་ཏ་ཡ་སརྦ་དུཥྚཱན་ཕཊ། བཛྲ་དྷ་རོ་ཨཱ་ཛྙཱ་པ་ཡ་ཏི། ཀཱ་ཡ་བཱཀ་ཙིཏྟ་བཛྲ་ཀཱི་ལ་ཡ་ཧཱུཾ་ཕཊ། །ཨོཾ་ཕྱོགས་བཅུ་ཁྲོ་བོའི་དཀྱིལ་འཁོར་རྣམས། །འཇིགས་པའི་མཚོན་ཆ་མེ་འོད་འཕྲོ། །རིགས་མཐུན་ཁྲོ་བོའི་འཁོར་ཚོགས་དང། །དབང་བསྐུར་རིགས་ཀྱི་སྐུས་བརྒྱན་པའོ། །སངས་རྒྱས་  
ཀུན་གྱི་དམ་ཚིག་དཔལ། །རྡོ་རྗེ་སེམས་དཔའ་སྣང་བ་བདེ། །དེ་བཞིན་གཤེགས་པའི་ལྷ་རྫས་མཆོག་རིན་ཆེན་རྒྱན་ལ་སོགས་པས་བརྒྱན། །དྲིལ་བུ་རྒྱལ་མཚན་མཆོག་ལྡན་པའི། །བླ་རེ་དམ་པ་བྲེས་པས་ན། །རྡོ་རྗེ་ཚིག་དང་མཆོད་ལ་སོགས། །གླུ་དང་སིལ་སྙན་རྣམ་པར་འཕྲུལ། །མེ་ཏོག་  
བདུག་པའི་སྦྱོར་བ་དང། །མར་མེ་དྲི་ལ་སོགས་པར་ལྡན། །སངས་རྒྱས་ཐམས་ཅད་མཉམ་སྦྱོར་བ། །མཁའ་འགྲོ་སྒྱུ་མ་བདེ་མཆོག་སྒྲུབ། །མེ་ཏོག་དཀར་དང་དམར་བ་དང། །མཐིང་གསེར་པོ་ཀུན་བསྡུས་པ། །མེ་ཏོག་ཕྱག་རྒྱ་མཆོག་འདི་ནི། །འདོད་པའི་ཡོན་ཏན་ལྔ་ལས་འཕྲོ། །  
རྒྱ་སྐྱེགས་མཐིང་ག་ལྗང་གུའི་མཆོག་ཚོན་སྣ་བཞི་ཡིས་བཙེས་པ་དང། །དཀར་པོ་ལྔ་ཡི་ཕྱག་རྒྱ་དག་སྔ་མ་བཞིན་དུ་མཉམ་པར་འགྱུར། །ཁམས་ལས་བྱུང་བ་ཐམས་ཅད་དང། །སྲོག་དང་རྩ་བ་དེ་བཞིན་ཏེ། །རྣམ་པར་མཛས་ཤིང་དྲི་ཞིམ་པ། །སྔ་མ་བཞིན་དུ་མཉམ་པ་འགྲུབ། །  
ཙནྡན་གཉིས་དང་གླ་རྩི་དང། །ག་པུར་ན་ཀ་ལ་ལ་གྱི། །བདུག་པ་བུ་རམ་དང་སྦྱར་བ། །ལས་རྣམས་ཐམས་ཅད་རབ་སྒྲུབ་པའོ། །གནྡྷ་དྲི་དང་གུ་གུལ་དག་སརྫ་ག་པུར་གླ་རྩི་དང། །རྫས་འདི་དག་ལ་བཙོས་པའི་མར། །མེ་མར་བྱས་ན་སྣང་བ་སྐྱེད། །ཙནྡན་གུམ་ཀུམ་པྲི་ཀ་དང། །  
ག་བུར་དང་ནི་གླ་རྩི་དག་བཙོས་པའི་བདུག་པ་བསྒྲུབ་པ་སྟེ། །སྤོས་ཀྱི་ཕྱག་རྒྱས་སྤོས་མཆོག་འགྱུར། །ཀཀྐོ་ལ་དང་སུག་སྨེལ་དང། །གླ་སྒང་ག་བུར་གླ་རྩི་དང། །འདི་དག་ཞིབ་ཏུ་བཏགས་པ་ནི། །སེང་ལྡེང་བུ་རམ་དག་དང་སྦྱར། །ཤིང་ཚ་པ་ཏྲ་ལོ་འདྲ་དང། །ན་ལེ་ཤམ་དང་ག་  
  
།ཧ་ས་ཀ་རི་ཤིང་མངར་གྱིས། །སྤུས་པ་ཁ་ཡི་སྤོས་ཡིན་ནོ། །མེ་ཏོག་དམར་པོ་སངས་རྒྱས་ལ། །རྡོ་རྗེ་ཅན་ལ་སྣ་ཚོགས་པ། །འཇིག་རྟེན་དབང་ལ་ཁ་དོག་དཀར། །སེར་པོ་མཁའ་ལས་བྱུང་བ་ལ། །ཙནྡན་བདུག་པ་སངས་རྒྱས་ལ། །རྡོ་རྗེ་ཅན་ལ་ཏུ་རུཥྐ། །སྤྱན་རས་གཟིགས་ལ་  
ཀ་པི་ཏ། །ལྕེ་པོག་རྡོ་རྗེ་ཉི་མ་ལ། །མར་མེའི་ཕྲེང་བ་སངས་རྒྱས་ལ། །རྡོ་རྗེ་ཅན་ལ་མར་མེ་བདུན། །སྤྱན་རས་གཟིགས་ལ་མར་མེ་བརྒྱ། །སྟོང་ནི་རྡོ་རྗེ་ཉི་མ་ལ། །སངས་རྒྱས་རྣམས་ལ་ཙནྡན་སྤོས། །རྡོ་རྗེ་ཅན་ལ་གུར་གུམ་ཡིན། །སྤྱན་རས་གཟིགས་ལ་ཙནྡན་དམར། །ག་པུར་རྡོ་རྗེ་ཉི་མ་  
ལ༑ །མེ་ཏོག་ཀུན་དང་བདུག་པ་ཀུན། །དེ་བཞིན་མར་མེ་ཐམས་ཅད་དང། །སྤོས་རྣམས་ཐམས་ཅད་ཇི་སྙེད་པ། །རྡོ་རྗེ་རྟ་ལ་དབུལ་དུ་རུང། །སྒེག་མོ་དང་ནི་ན་ཆུང་དང། །མོས་དང་དེ་བཞིན་བདུད་རྩི་དང། །གཅིག་པུ་དཔའ་དང་འདོད་ཆགས་སྲ། །གཡོན་ཅན་བྲན་མོ་དེ་བཞིན་ཏེ། །ལན་ཚྭ་ལ་  
སོགས་རོ་ཀུན་དང། །ཀ་ར་ལ་སོགས་བདུད་རྩི་སྦྱིན། །བདག་ཉིད་ཀུན་གྱི་རོ་འགྲུབ་པ། །ཤ་དང་ཚང་དུ་ལྡན་པ་ཡི། །བཟའ་བ་སྣ་ཚོགས་འགྲུབ་པ་ནི། །དགའ་བའི་ལོངས་སྤྱོད་སྐལ་མཆོག་སྟེ། །ཚེ་ཡི་དམ་ཚིག་རབ་ཏུ་བསྒྲུབ། །ཨ་མྲ་སྨིན་དང་རྒུན་འབྲུམ་དང། །པ་ན་སེ་དང་ན་ལེ་ཀར། །  
ཨ་ཀ་རུ་ལ་སོགས་པ་ཡི། །འབྲས་བུའི་ཕྱག་རྒྱ་ཐམས་ཅད་འགྲུབ། །ཁར་སྦྲང་རྩིས་བྱུགས་པ་ཡི། །ཨ་མྲ་ལ་སོགས་ཚི་གུ་བྱུག་ཧ་ས་ཀ་རི་མར་ལ་སོགས། །མཉམ་པའི་དྲི་ཡིས་བསྐུ་བར་བྱ། །ཡུང་དང་རྒྱ་སྐྱེགས་ལ་སོགས་པའི། །ཚོན་གྱིས་མཐུན་པར་ཁ་བསྒྱུར་ནས། །ཤུན་པ་གྲོ་  
ག་ལ་སོགས་བྱས། །མཆོད་པའི་ཚེ་ན་དབུལ་བར་བྱ། །སངས་རྒྱས་རྣམས་ལ་བཤོས་དབུལ་བ། །ཤ་དང་ཆང་ནི་རྣམ་པར་སྤངས། །གླུ་དང་སིལ་སྙན་གྲུབ་པ་དང། །གདུགས་དང་རྒྱལ་མཚན་བ་དན་དང། །ཤ་དང་ཆང་དུ་བཅས་པ་ནི། །གཏོར་མའི་མཆོག་སྟེ་ཚོགས་པའོ། །བདག་གི་ཕྱུག་སྟེ་  
སྐལ་བཟང་པོ། །རྡོ་རྗེ་ལས་ནི་དཔལ་གྲུབ་པའོ། །བཤོས་དང་གཏོར་མ་དཀར་པོ་དང། །པདྨ་མེ་ཏོག་ལྡན་པ་ནི། །སྤྱན་རས་གཟིགས་དབང་གཙོ་བོ་ལ། །ཕུལ་ན་དགོས་པ་ཐམས་ཅད་འགྲུབ། །རྒྱལ་པོ་ཁ་ཟས་ལ་སོགས་པ། །ཤ་དང་ཆང་དུ་ལྡན་པ་དང། །གླུ་དང་སིལ་སྙན་སྐལ་བཟང་  
  
༄༅། །དག་རྡོ་རྗེ་ཉི་མའི་འཁོར་ལ་འབུལ། །ཁ་ཟས་ཀུན་གྱི་རོ་ཀུན་དང། །ཤ་དང་ཤ་ཡི་མཆོག་རྣམས་དང། །ཤ་ཡི་སྦྱོར་བ་ཤ་སྐམ་དང། །བཤོས་དག་རྡོ་རྗེ་ལྷ་ལ་དབུལ། །གཞན་ཡང་བཟའ་བཏུང་ལོངས་སྤྱོད་ཚོགས། །གཡོས་ཀྱི་སྟོན་མོ་མང་དུ་བཤམ། །དཀྱིལ་  
འཁོར་ཆེན་པོའི་ཕྱོགས་ཀུན་ནས། །སྤོས་ཆེན་སིལ་སྙན་ཕྲེང་ཐོགས་ཤིང། །གར་དབྱངས་དྲོ་ཐབས་དྲག་འགྱུར་རྩེ། །གཟིངས་བསྟོད་དགའ་བའི་བཞིན་རྒྱས་སྤྱོད། །ཧཱུཾ་འཕགས་མཆོག་ཐུགས་རྗེའི་དུས་ལ་བབ། །ཁྱད་པར་བསྟན་པའི་དུས་ལ་བབ། །དམ་ཚིག་བསྐང་བའི་དུས་ལ་བབ། །དངོས་  
གྲུབ་སྩལ་བའི་དུས་ལ་བབ། །མཐུ་ཆེན་མཐུ་སྟོབས་བཅོམ་ལྡན་འདས། །བྱིན་ཆེན་བྱིན་རློབས་བཅོམ་ལྡན་འདས། །དབྱིན་ཆེན་དབང་བསྐུར་བཅོམ་ལྡན་འདས། །དངོས་གྲུབ་མཆོག་སྩོལ་བཅོམ་ལྡན་འདས། །བདག་གི་ལས་རྣམས་གང་སྒྲུབ་པ། །འབྲས་བུ་དུས་འདིར་མཆིས་པར་  
མཛོད༑ །ཨ་ལ་ལ་ཧོ་བྷ་ག་བའན། ས་མ་ཡ་ཧོ། །ས་མ་ཡ་སྟྭཾ། ཨོཾ་ཡེ་ནས་རྣམ་པ་ཀུན་ལྡན་པའི། །གསང་བ་ཆེན་པོའི་དཀྱིལ་འཁོར་འདིར། །གསལ་ལ་བརྟན་པའི་རྣལ་འབྱོར་པས། །གཉིས་མེད་བརྡ་ཡིས་མཚན་པར་བྱོས། །ཨོཾ་སྟོང་གསུམ་སྟོང་གི་འཇིག་རྟེན་ན། །ཕྱོགས་བཞིའི་  
དཀྱིལ་འཁོར་དབུས་རྣམས་ཀྱི། །སྐྱེ་འགྲོ་རྡུལ་སྙེད་གནས་པ་ཀུན། །བདེ་གཤེགས་ལྔ་ཡི་དཀྱིལ་འཁོར་དབྱིངས། །ཕྱོགས་དུས་ཀུན་ནས་ཚོགས་པའི་ལྷ། །གཉིས་སུ་མེད་པས་ཕྱག་འཚལ་ལོ། །ཧཱུཾ་ཨོཾ་ཧྲི་ཏྲཾ་ཧཾ། ཨ་ཏི་བཧུ་ཧོ། །པྲ་ཏི་བཧུ་ཧོ། །ཏ་ཐཱ་ག་ཏོ་གུ་རུ་པ་ཏི་ཨ་ལ་ལ་ཧོ། །ལུས་ངག་སྤྱི་དང་  
ཁྱད་པར་གྱི། །གསང་སྔགས་བརྡ་ཡི་ཕྱག་རྒྱ་འཛིན། །བྱིན་རླབས་མཚན་མ་གསལ་གྲུབ་ཕྱིར། །ཕྱག་རྒྱའི་མཚན་ཉིད་སྤྱད་པར་བྱ། །ཧེ་རུ་ཀ་ཡི་གནས་བཅུ་དང། །དུར་ཁྲོད་ཆེན་པོའི་གནས་བརྒྱད་དུ། །དམ་ཚིག་རྟགས་ཀྱི་མཚན་མ་ཡི། །དཔལ་གྱི་ཆས་བརྒྱད་རྒྱན་དང་བཅས། །འཁོར་བའི་  
རྒྱུ་རྐྱེན་འབྲས་བུ་རྣམས། །ཐུགས་རྗེས་རྩད་ནས་གཅོད་པའི་ཕྱིར། །སྤྱི་དང་ཁྱད་པར་རྟགས་དག་དང། །དོན་གྱི་སྒོ་ནས་གཞོམ་པར་མཛད། །སེམས་ཉིད་བདེ་བ་ཆེན་པོའི་གནས། །ཕུང་པོ་དུར་ཁྲོད་གཞལ་ཡས་ཁང། །དགའ་བ་ཆེན་པོའི་གླུ་དང་གར། །དངོས་ཀྱང་མཆོད་པའི་རྫས་སུ་བསྔོ། །  
  
།ཐམས་ཅད་ཚུལ་བཞིན་བྱིན་བརླབས་ཏེ། །ཅིར་ཡང་གྱུར་པའི་ཡིག་འབྲུ་ལས། །འབར་པའི་ཁང་པ་རྣམ་པར་བརྗིད། །རང་འོད་ས་བོན་སོ་སོ་ལས། །བཀོད་པའི་རྒྱན་གྱི་དཀྱིལ་འཁོར་ཆེ། །སྐུ་གསུང་ཐུགས་ཀྱི་གསང་ཆེན་པོས། །བསྒྲུབ་རྫས་དེ་དག་  
བྱིན་གྱིས་བརླབས། །ཀྲོ་དཧེ་ཤྭ་རི་དག་བྱེད་ཀྱིས། །མཚན་མའི་གནས་ཀུན་སྤྱང་བར་བྱ། །མཚན་ལྡན་པདྨའི་ཕོ་བྲང་དུ། །འཆི་མེད་ལྕགས་ཀྱུ་ཚོགས་པ་དག་དཔའ་བོ་འབྲུ་དགུའི་འཕྲོ་འདུ་ཡིས། །ཐམས་ཅད་བདུད་རྩི་བྱང་ཆུབ་སེམས། །མཆོད་དང་གཏོར་ཚོགས་ཞལ་ཟས་རྣམས། །  
ཀུན་བཟང་དཀྱིལ་འཁོར་རྣམ་པར་དག་ཨོཾ་མ་ཧཱ་བཛྲ་ཙཀྲ་མཎྜལ་ཧཱུཾ། །ཧཱུཾ་ཨོཾ་ཧི་ཧྲི་ཏྲཾ་ཧཾ། ཨོཾ་ཨཱཧཱུཾ། ཨོཾ་མཧཱ་ཀྲོ་དྷེཤ་རི་སརྦ་ཏྲབ་ཕྱཾ་ཤྭ་དྷ་ཡ་ཨཱཧཱུཾ། ཨོཾ་ཨཱཧཱུཾ་སརྦ་པཉྩ་ཨ་མྲྀ་ཏེ་ཧཱུཾ་ཧྲི་ཐ། ཨོཾ་ཏེ་ཛོ་བ་ལིཾ་ཏེ་བྷ་ལ་བྷ་ཏི་གུ་ཧྱ་ས་མ་ཡ་སཱ་ཧཱ། སོ་སོའི་ཏིང་འཛིན་ཕྱག་རྒྱ་དང། །སྔགས་ཀྱིས་གསལ་  
བར་བྱས་ནས་ནི། །སྒྲུབ་པའི་དཀྱིལ་འཁོར་གནས་རྣམས་སུ། །དེ་དག་སོ་སོར་དགོད་པར་བྱ། །དཀྱིལ་འཁོར་སྔོན་འགྲོ་རྫོགས་བྱས་ནས། །བསྙེན་སྒྲུབ་ཡན་ལག་རྣམ་བཞི་ཡིས། །ལས་ཀུན་འབྲས་བུའི་གནས་སྦྱོར་བའི། །ཕྱག་རྒྱའི་དཀྱིལ་འཁོར་བསྒྲུབ་པར་བྱ། །དང་པོ་ཆོས་ཀྱི་དབྱིངས་  
ཉིད་ལ། །དམིགས་པ་མེད་པའི་དོན་གྱིས་བསྒོམ། །དངོས་པོ་མེད་པར་བདག་སྦྱོར་བས། །ནམ་མཁའ་ཀུན་དང་མཉམ་སྦྱོར་བའོ། །ཨོཾ་མ་ཧཱ་ཤཱུ་ནྱ་ཏཱ་ཛྙཱ་ན་བཛྲ་སཱ་བྷཱ་ཝ་ཨཱཏྨ་ཀོཧཾ། །ཆོས་ཀྱི་དབྱིངས་ཀྱི་ཡེ་ཤེས་ཀྱིས། །ཐམས་ཅད་དུ་ཡང་ཁྱབ་བྱས་ལ། །ཆོས་ཀུན་སྟོང་གསལ་རང་བཞིན་  
མེད༑ །མི་དམིགས་སྙིང་རྗེ་ཆེན་པོའི་ངང། །ཨོཾ་དྷརྨ་དྷཱ་ཏུ་སྭ་བྷཱ་ཝ་ཨཱཏྨ་ཀོཧཾ། རྡོ་རྗེ་སེམས་དཔའི་ཏིང་འཛིན་གྱིས། །མཁའ་དབྱིངས་སྣ་ཚོགས་ལ་གནས་ནས། །ཅིར་ཡང་གྱུར་པའི་ཡིག་འབྲུ་བསམ། །འདོ་ཟེར་ཚུལ་དུ་འཕྲོས་ནས་ཀྱང། །མ་ལུས་ཉེ་བར་ཁྱབ་བྱས་ཏེ། །རེ་ཞིང་དམ་  
པའི་ཚུལ་དུ་དགོངས། །ཨེ་འབྱུང་འ་ཁའ་དབྱིགས་གྲུ་གསུམ་དཀར། །གྱེན་བསྒྲེང་བཟང་པོའི་མཁའ་དབྱིངས་ནས། །ཡམ་འབྱུང་རླུང་གི་དཀྱིལ་འཁོར་དབྱིབས། །དུད་ཁ་སྲ་མཁྲེགས་སྒྲོལ་མའི་མཁའ། །བཾ་ལས་ཆུ་དཀྱིལ་དཀར་ཞིང་ཟླུམ། །བུམ་པས་མཚན་པ་མའམ་ཀཱི། །ལཾ་ལས་  
  
༄༅། །གསེར་གྱི་ས་གཞི་སྟེ། །གྲུ་བཞི་སྤྱན་མ་རྡོ་རྗེས་མཚན། །ཁཾ་ལས་སྣ་ཚོགས་ཅན་གྱི་མཚོ། །ལྕགས་རི་མུ་ཁྱུད་ནོར་བུས་མཚན། །སུཾ་ལས་རི་རབ་བང་རིམ་ལྕོག་རིན་ཆེན་སྣ་ཚོགས་རྒྱུ་ལས་གྲུབ། །རཾ་ལས་མེད་ཀྱིལ་དཀར་སེར་འབར། །ཟུར་མང་གོས་དཀར་ནམ་  
མཁའི་དབྱིངས། །སྲ་མཁྲེགས་རྡོ་རྗེའི་གཞི་སྟེངས་ལ། །ཀུན་འབྱུང་འཁོར་ལོ་སྣ་ཚོགས་འབུམ། །དེ་དབུས་བྷྲཱུཾ་ལས་གཞལ་ཡས་ཁང། །ཡེ་ཤེས་རིན་ཆེན་སྣ་ཚོགས་རྒྱན། །ནང་གི་དཀྱིལ་འཁོར་གནས་རྣམས་སུ། །རེའུ་མིག་འཁོར་ལོ་མཚུངས་པ་བརྒྱད། །རྡོ་རྗེ་ཕྲེང་བའི་ཚོགས་  
གྱིས་བརྒྱན། །སྣ་ཚོགས་པདྨ་གདན་གྱིས་མཚན། །དཀྱིལ་འཁོར་ཕྱི་རིམ་གནས་བརྒྱད་དུ། །དུར་ཁྲོད་ཤིང་དང་ཞིང་སྐྱོང་དང། །ཕྱོགས་སྐྱོང་རྣལ་འབྱོར་མཚོ་དང་སྤྲིན། །ཀླུ་རྒྱལ་དེ་དག་གནས་བརྒྱད་དུ། །ཤ་ཟ་འབྱུང་པོ་གཤིན་རྗེ་དང། །མཁའ་འགྲོ་བྱ་ཁྱི་རོ་ལངས་དང། །ཅེ་སྤྱང་  
ཁྲོས་པའི་སྒྲ་འབྱིན་ཅིང། །རོ་ཡི་ཚོགས་ལ་ལོངས་སྤྱོད་མཛད། །རང་འབྱུང་མཆོད་རྟེན་དང་བཅས་པ། །ཕྲེང་བ་རིམ་གསུམ་ཕྱི་རོལ་གྱི། །ར་བའི་མཚམས་སུ་གནས་པ་ལས། །ཀུན་འབྱུང་རྒྱན་གྱིས་མཚན་སྤྲས་པའོ། །དེ་དབུས་འཁོར་ལོའི་ལྟེ་བ་ལ། །པད་ཟླ་ཉི་མའི་གདན་སྟེངས་སུ། །  
དཔལ་མཆོག་དང་པོ་གནས་མཛད་ནས། །འཕྲུལ་དགའི་ཏིང་འཛིན་མངོན་པར་སྟོན། །ཆོས་རྣམས་ཐམས་ཅད་རྣམ་བརྟགས་ན། །དངོས་མེད་མཚན་མ་ཀུན་དང་བྲལ། །ཟླ་དཀྱིལ་ཨཱ་ལི་བཅུ་དྲུག་བཞི། །ཉིད་ཀྱིལ་འ་ལིས་བརྒྱན་པའི་འོད། །འཕྲོ་འདུ་མཛད་པར་བཅས་པ་ཡིས། །ཉིས་འགྱུར་  
མཚན་དང་དཔེ་བྱད་གསལ། །དེ་དག་འོད་དུ་གྱུར་པ་ལ། །འོད་ཕུང་ཁ་དོག་སྣ་ལྔ་ཉིད། །ཧཱུཾ་ལས་རྡོ་རྗེ་རྩེ་ལྔ་པ། །དཀར་པོ་བུམ་པར་ཧཱུཾ་གིས་མཚན། །ཐོག་མ་ཐ་མ་མེད་པའི་དབྱིངས། །དང་པོ་རྡོ་རྗེ་ཆེན་པོ་ཡིན། །བཛྲ་ཨ་ཧཾ། འོད་ཟེར་ལྔ་ཡི་འཕྲོ་འདུ་ཡིས། །དཀྱིལ་འཁོར་དྲུག་གི་ལས་མཛད་  
ནས༑ །སྐུ་གསུང་ཐུགས་དབྱིངས་ཞུགས་པ་ལས། །འོད་ཟེར་ཕྲེང་མཛེས་བརྗིད་པའི་མཆོག་དེ་ལས་སྐུ་མཆོག་ཕྱག་རྒྱ་ཡིས། །སྔགས་ཀྱི་ཡི་གེ་བརྗོད་པར་བྱ། །ཨོཾ་མ་ཧཱ་སུ་ཁ་བཛྲ་ས་ཏྭ་ཨ། །ཛཧཱུཾ་བཾ་ཧོཿ། སུ་ར་ཏ་སྟྭཾ། དེ་དག་ཡེ་ཤེས་བྱང་ཆུབ་སེམས། །མངོན་བྱང་ལྔ་ཡི་བདག་ཉིད་དོ། །  
  
།རི་བོ་ཉི་མའི་མདངས་ཆགས་པ། །བཞིན་འཛུམ་སྣུཨྨ་ཞིང་ཉམས་ཚོགས་རྒྱས། །ཆགས་ཚུལ་དར་ལ་བབ་པ་བཞིན། །ཞལ་ཕྱག་མཚུངས་ཞིང་སྔོན་དམར་སེར། །གཡས་ན་རྡོ་རྗེ་རྩེ་ལྔ་འབར། །གཡོན་པ་ཁ་ཊཱཾ་དྲིལ་བུར་བཅས། །འོག་མ་གཉིས་ཀྱིས་  
མདའ་དང་གཞུ། །རིན་ཆེན་རྒྱན་དང་ན་བཟའ་དང། །མགུལ་དུ་དོ་ཤལ་དཔུང་རྒྱན་དང། །ཕྱག་ཞབས་གདུ་བུ་སེ་མོ་དོ། །མཚན་དཔེ་ཕྱག་རྩ་ལྔ་ཡིས་མཛེས། །རྡོ་རྗེ་རྩེ་ལྔའི་ཕྱག་རྒྱ་ནི། །གནས་ལྔ་དག་ཏུ་གཏུགས་བྱ་སྟེ། །སྔགས་ཀྱིས་བདེ་གཤེགས་ཐམས་ཅད་ཀྱི། །སྐུ་གསུངས་ཐུགས་སོགས་  
རྣམ་པར་བསམ། །ཨོཾ་ནམྶརྦ་ཏ་ཐཱ་ག་ཏ་ཀཱ་ཡ་ཝཱཀ་ཙིཏྟ་གུ་ཎ་ཀརྨ་བཛྲ་སྭ་བྷཱ་ཝ་ཨཱཏྨ་ཀོཧཾ། ལུས་ཀྱི་བ་སྤུའི་གནས་རྣམས་སུ། །དཀྱིལ་འཁོར་དྲུག་གི་རྡུལ་ཕྲན་གནས། །མཁའ་དབྱིངས་དབང་ཕྱུག་ཕྱག་རྒྱ་ཡིས། །གནས་ཀུན་བྱིན་གྱིས་བརླབ་པར་བྱ། །ཨོཾ་དྷརྨཱ་དྷཱ་ཏུ་སྭ་བྷཱ་ཝ་ཨཱཏྨ་ཀོཧཾ་  
རང་འོད་ཡུམ་དང་འཁྲིལ་བ་ལས། །གསང་གནས་ཧཱུཾ་དང་ཨཱས་བརྒྱན་ཏེ། །ཡེ་ཤེས་རྡོ་རྗེ་ཕཊ་དང་བཅས། །རྩེ་མོ་ནོར་བུ་འབར་བས་མཚན། །རྣམ་ཐར་པདྨ་ཨེ་དཀྱིལ་ཅན། །མདོག་སེར་ལྟེ་བ་ཟེའུ་འབྲུ་དམར། །ས་མ་ཡ་སོགས་བརྡས་བསྐུལ་ནས། །ཛ་ཧཱུཾ་བཾ་ཧོས་རོལ་བ་བྱ། །ཨོཾ་བྲ་བེ་ཤ་ཡ་  
ཕཊ༑ ཨ་ལ་ལ་ལ་ལ་ཧོ། །བདེ་བ་ཆེན་པོའི་འོད་ཟེར་གྱིས། །ཕྱོགས་བཅུའི་རྒྱལ་བ་མཉེས་མཛད་དེ། །འགྲོ་བའི་ལུས་ངག་ཡིད་རྟོག་སྦྱངས། །སྐུ་གསུང་ཐུགས་ཀྱི་རྒྱུན་གྱིས་བརྗིད། །སྟོང་གསུམ་ཏི་ལ་གང་འབྲུ་འདྲ་རྣམས། །ཐམས་ཅད་འོད་ཀྱིས་སླར་བསྡུས་ནས། །སངས་རྒྱས་དྲུག་  
གི་ཡི་གེར་གྱུར། །བ་སྤུའི་བུ་ག་ཀུན་དུ་ཐིམ། །ཐུགས་ཀའི་གནས་སུ་ཞུ་བ་དག་བདེ་བ་ཆེན་པོའི་གནས་ནས་བབ། །འདོད་ཆགས་ཆེན་པོ་དགའ་བའི་མེས། །སྐུ་དང་བཅས་པ་འོད་དུ་གྱུར། །སྔོན་གྱི་གོ་མས་ཤུགས་ལྷ་མོ་བཞིས། །ཕྱོགས་བཞི་ནས་ནི་བསྐུལ་བྱས་ཏེ། །སྟོང་བ་ཤིན་ཏུ་རྣལ་  
འབྱོར་ཡོད་མེད་མཐུ། །ནམ་མཁའ་ཉིད་དུ་དམ་ཚིགས་ཉེ་བར་གནས། །བདེ་གཤེགས་བདེ་བར་གཤེགས་པ་བཞེངས་སུ་གསོལ། །རྡོ་རྗེ་སེམས་དཔའ་སྐལ་བཟང་དཔལ་ཁོད་བདག་ཡེ་ཤེས་གསལ་བའི་རྒྱུད་བསྐུལ་ནས། །ཐུགས་རྗེས་འགྲོ་ལ་དམིགས་མཛད་དེ། །རྒྱུ་ཡི་རྗེས་མཐུན་  
  
༄༅། །མགོན་པོའི་སྐུ། །རྡོ་རྗེ་སེམས་དཔའ་བཞེངས་པར་འགྱུར། །མཚན་མ་རྒྱན་སོགས་ཆ་ལུགས་དང། །སྐུ་མདོག་ཕྱག་མཚན་སྔ་མ་བཞིན། །ལུས་དང་ངག་སེམས་རྡོ་རྗེ་ཡིས། །མཚན་མའི་ཕྱག་རྒྱར་ལྡན་བྱས་ཏེ། །ཐམས་ཅད་འབྱུང་བའི་སྦྱོར་བ་ཡིས། །བདག་གི་ལྷར་ནི་  
བདག་ཉིད་བྱ། །ཨོཾ་ཨཱཧཱུཾ། ཐུགས་གསལ་ཉི་མ་ལ་གནས་པའི། །ཡེ་ཤེས་སེམས་དཔའ་ཧཱུཾ་སྔགས་བཅས། །གསང་བའི་ཕྱག་རྒྱ་རྣམ་པ་བཞིས། །ལས་ཀུན་གྲུབ་བྱེད་དངོས་གྲུབ་གསལ། །འདོ་ཟེར་འཕྲོ་འདུའི་སྦྱོར་བ་ཡིས། །ཡེ་ཤེས་དཀྱིལ་འཁོར་སྤྱན་དྲངས་ཏེ། །ཐུགས་ཀ་ནས་བྱུང་  
ལྷ་མོ་བཞིས། །བདུད་རྩི་བུམ་པས་ཁྲུས་བྱས་ནས། །གནས་གསུམ་དབང་བསྐུར་དྲི་བྲལ་བྱས། །སླར་འདུས་ཚང་བུག་གནས་སུ་ཐིམ། །མཐེ་བོ་སེམས་དཔའི་སྐྱིལ་མོ་ཀྲུང། །མཛུབ་མོ་གཉིས་ནི་རྩེ་མོ་དགུག་གུང་མོ་གཉིས་ནི་མཉམ་པར་སྒྱར། །ལྷག་མ་རྡོ་རྗེ་ཐལ་མོ་བྱ། །སྤྱི་བོ་དང་  
ནི་དབྲལ་བ་དང། ལྷན་པ་གཉིས་དང་ལྟག་པར་སྦྱར། །ཨོཾ་ཨ་བཧི་ཥིཉྩ་མཾ། སོར་མོ་ཐམས་ཅད་ནང་དུ་བསྣོལ། །རྩེ་མོ་ངོས་རྣམས་ཀུན་སྤྲད་ནས། །མཐེ་བོད་རྡོ་རྗེས་མནན་པ་ནི། །སྣ་དང་མིག་ཕུགས་ལྟ་བུ་སྟེ། །གོང་བཞིན་མགོ་བོའི་གནས་ལྔར་གཏུགས། །རིན་ཆེན་ཐོད་ཕྲེང་སྐུར་བཅས་  
འགྱུར༑ །ཧཱུཾ་ཨ་བཧི་ཥིཉྩ་མཾ། སངས་རྒྱས་ཀུན་གྱི་རིན་ཆེན་མཆོག་དཔུང་རྒྱན་ཀུན་དུ་བརྒྱན་པར་བྱ། །ཨོཾ་རཏྣ་མཱ་ལེ་ཨ་བཧི་ཥིཉྩ་ཏྲཱཾ། དབུ་རྒྱན་བཅིངས་པས་བཅིངས་ནས་ནི། །འགྱིང་ཞིང་མཐའ་ནས་གྲོལ་བར་བྱ། །ཨོཾ་པ་ཊ་ལམ་བ་ཨ་བཧི་ཥིནྩ་ཧཱུཾ། དར་གྱི་མཐའ་མ་དབྱངས་པ་ལྟར། །བྱས་  
ནས་ཐལ་མོ་བརྡབ་པར་བྱ། །ཨོཾ་བཛྲ་ཏུ་ཤྱེ་ཧོ། །ཁམས་གསུམ་དག་ན་རིན་ཆེན་གཞན། །སངས་རྒྱས་རིན་ཆེན་ལྟ་བུ་མེད། །སངས་རྒྱས་ཀུན་གྱི་རིན་པོ་ཆེ། །དབུ་རྒྱན་ཅན་ནི་དེ་བས་མཆོག་གཞན་གྱི་ནོར་མིན་མི་འཕྲོག་པ། །ལྷ་ཡི་ཆུ་ནི་དག་པ་སྟེ། །ཐོད་པའི་ཕྲེང་བའི་དབུ་རྒྱན་དང་  
སངས་རྒྱས་གཙུག་གི་ནོར་བུ་ཡི། །རྗེས་སུ་ཆགས་པའི་རྣམ་མང་དགའ་བའི་པདྨོ་རྣམས། །དགའ་བ་མཆོད་པས་གསལ་བར་རྗེས་སུ་མཆོད་བྱས་པས། །མཆོག་ཏུ་རྟག་པའི་རྣལ་འབྱོར་བདེ་བས་བདེ་གྲུབ་མཛོད། །ཨེ་མའོ་མཆོག་ཏུ་བདེ་བའི་དམ་ཚིག་ངོ་བོ་ཉིད། །མཆོག་ཏུ་བདེ་བའི་རྣལ་  
  
།རང་གི་དམ་ཚིག་རྟག་ལ་རོལ་ཅིག་རོལ་ཅིག་ཏོ། །ཡབ་ཡུམ་གསང་གནས་ཧཱུཾ་དང་ཛས། །རྡོ་རྗེ་པདྨ་བསྐྱེད་བྱས་ནས། །ལིངྒ་འགྲེང་བར་རང་བྱུང་བ། །བརླ་ཡི་དབུས་སུ་གཞུག་བྱས་ཏེ། །ལིང་ག་རྡོ་རྗེར་བྱིན་བརླབས་ནས། །རྡོ་རྗེ་སེམས་སོགས་སྐུ་བསྟོད་  
དོ༑ །བྱང་ཆུབ་སེམས་དེ་ཀུན་དུ་དག་མ་ལུས་ཉེ་བར་ཁྱབ་བྱས་ནས། །འདོད་པར་བྱ་བར་རབ་ཏུ་མཉེས། །འོད་འདུས་ཐོག་མའི་གཟུགས་ལ་གཟུང། །གནས་ནས་སོ་སོའི་གདན་དག་ལ། །ཆོས་ཀྱི་སྙིང་པོས་ལྷ་རྣམས་བསྐྱེད། །ཧཱུཾ་ལས་རྡོ་རྗེ་སེམས་དཔའ་སྟེ། །སྐྱིལ་ཀྲུང་དབུས་ཀྱི་གདན་ལའོ། །  
རྫལས་དཔལ་ལྡན་བདེ་མཆོག་མ། །ཧཱུཾ་ལས་ཨེ་མ་བདེ་མཆོག་མ་བམ་ལས་ལྷ་མོ་སྣང་མཛད་མ། །ཧོལས་དེ་བཞིན་སློབ་མའོ། །འདི་དག་གཙོ་བོའི་ཕྱོགས་བཞི་ཡི། །རིའུ་ཆའི་གདན་ལ་རིམ་བཞིན་གནས། །ཨོཾ་ལས་སངས་རྒྱས་བྱང་ཆུབ་མ། བྷྲཱུཾ་ལས་ཆོས་ཀྱི་འཁོར་ལོ་སྟེ། །ཧམ་ལས་  
ཁམས་གསུམ་རྣམ་རྒྱལ་ཡིན། །ཁམ་ལས་འདོད་པ་ཀུན་མཛད་མའོ། །འདི་དག་ཤར་ལ་སོགས་པ་ཡི། །རེའུ་མིག་འཁོར་ལོའི་རྩེ་ལ་གནས། །ཨོཾ་ལས་གླིང་བུ་ཏྲཱཾ་པི་ཝང། །བཾ་ལས་རྔ་ཆེན་རྫ་རྔ་མ། །ལྷ་མོ་འདི་བཞི་མེ་མཚམས་ཀྱི། །འཁོར་ལོའི་རྩེ་ལ་རིམ་བཞིན་གནས། །ཨ་ལས་མེ་ཏོག་  
ཨཱ་སྤོས་མ། །ཨཾ་ལས་མར་མེ་ཨི་དྲི་ཆབ། །འདི་དག་མཚམས་ཀྱི་གནས་བཞི་རུ། །རིམ་པ་བཞིན་དུ་བསྐྱེད་པའོ། །ཛཧཱུཾ་བམྷོས་སྒོ་བཞི་རུ། །རྟ་མགྲིན་འཕང་མཐོ་ལ་སོགས་བསྐྱེད། །བྷ་གར་ལིངྒ་བཅུག་བྱས་ནས། །དེར་ནི་མཚན་མ་བསྒོམ་པར་བྱ། །རྡོ་རྗེ་སེམས་དཔའ་ཕྱག་རྒྱ་ཆེ། །  
སྐུ་གཉིས་ལྡན་པ་སྤྲོ་བར་བྱ། །ཨོཾ་མ་ཧཱ་སུ་ཁ་བཛྲ་ས་ཏྭ་ཨཱ་ཛཧཱུཾ་བཾ་ཧོཿ། སུ་ར་ཏ་སྟཱཾ་ཛ། ཤེས་རབ་ཕ་རོལ་ཕྱིན་པ་དང། །ཐབས་ལ་མཁས་པའི་ཕྲིན་ལས་ཀྱིས། །འདུལ་ཕྱིར་རྡོ་རྗེ་སེམས་དཔའ་ནི། །སྐྱེ་བ་དག་གི་རིགས་ཡིན་ནོ། །བདེ་མཆོག་འགྱིད་བཅས་གར་མདངས་ཅན། །གཡོན་པས་  
གཞུ་འཛིན་གཡས་མདའ་འདྲེན། །རིན་ཆེན་ཕྲེང་མཛེས་གོས་རྒྱན་བཀླུབས། །ཕྱོགས་བཅུར་འགྲོ་བའི་དོན་དབྱུང་སྤྲོ། །ཛབཛྲ་ཏིཥྛཱ་ས་མ་ཀེ་མ་ཛྫ། མཐར་ཕྱིན་རིགས་མཐུན་ལས་མཛད་མ། །སླར་འདུས་ཤར་གྱི་གདན་ལ་གནས། །ཨེ་མ་བདེ་བ་གསེར་གྱི་མདོག་གཡས་པས་ལིངྒ་  
  
༄༅། །རྡོ་རྗེ་མཚན། །གཡོན་པས་བྷ་ག་རིན་ཆེན་སྣོད། །བདེ་སྤྲོས་འགྱིང་བཅས་ལྷོ་ཕྱོགས་སུ། །ཧཱུཾ་བཛྲ་ཀཱི་ལི་ཀཱི་ལ་ཧཱུཾ་ཛྫ། སྣང་མཛད་དམར་པོ་གཡས་པ་ན། །སྣ་ཚོགས་རྡོ་རྗེ་གཡོན་དག་གིས། །འགྱིང་བཅས་ཐོད་པའི་སྣོད་བདུད་རྩི། །ཁ་ཊཱཾ་ག་རྟེན་ནུབ་ཕྱོགས་གནས། །  
བཾ་བཛྲི་ནི་སྨ་ར་རཏ་ཛྫ། སློབ་མ་མོ་ནི་མདོག་ལྗང་སེར། །གཡས་ཀྱིས་མདའ་བཅས་བདག་པོ་འཁྱུད། །གཡོན་པས་དཀྱིལ་ཚུལ་བདུད་རྩིའི་སྣོད། །སངས་རྒྱས་སྐུ་འཛིན་བྱང་གི་ཕྱོགས། །ཧོ་བཛྲ་ཀཱ་མེ་ཤྭ་རི་ཏྲཾ་ཛ། ཀུན་ཀྱང་རྒྱན་བཅས་ཞི་བའི་མདངས། །འོད་ཀྱི་དཀྱིལ་འཁོར་འབར་བས་  
མཛེས༑ །ཆགས་པ་བཞིན་འཛུམ་སྟེགས་པའི་མཆོག་བདག་པོ་ཆགས་ཚུལ་སྐུལ་བར་བྱེད། །སངས་རྒྱས་བྱང་ཆུབ་དཀར་མདངས་དམར། །ཚངས་པའི་མགོ་བཞིས་མཚན་པ་ཡི། །མདའ་བཞི་དུས་གཅིག་འཕེན་པའི་ཚུལ། །འཕྲོ་འདུས་འཁོར་ལོའི་ཤར་ཕྱོགས་གནས། །ཨོཾ་ཨ་ཧ་མ་དུ་  
བཛྲི་གྷུཾ་གྷུཾ་ཛྫ། ཆོས་ཀྱི་འཁོར་ལོ་དཀར་མ་དངས་སེར། །གཡས་པའི་གུང་མོའི་རྩོ་མོ་ལ། །འཁོར་ལོ་རྩེ་བརྒྱད་གཉིས་བརྩེགས་བསྟོང། །འཁོར་ལོའི་ལྷོ་ཕྱོགས་རྩེ་ལ་གནས། །ཨོཾ་བཛྲ་མེ་གྷེ་གུ་ལུ་གུ་ལུ་བྲུཾ་ཛྫ། ཁམས་གསུམ་རྣམ་རྒྱལ་དམར་སྐྱའི་མདོག་གཡས་གཉིས་ཏྲི་  
ཤཱུལ་རྩེ་གསུམ་སྟོང། །གཡོན་པས་རྡོ་རྫེ་རྩེ་ལྔ་འཛིན། །གར་མཛད་འཁོར་ལོའི་ནུབ་ཕྱོགས་གནས། །ཨོཾ་མ་ཧཱ་ཤ་ར་ཏི་བཛྲི་ཨོཾ་ཨོཾ་ཛྫ། འདོད་པའི་དབང་མོ་ལྗང་གུའི་མདོག་ཕྱག་གཉིས་དཔག་བསམ་མེ་ཏོག་ཤིང། །ལྕུག་མ་རླུང་གིས་བསྐྱོད་པ་འཛིན། །གར་མཛད་འཁོར་ལོའི་  
བྱང་དུ་གནས། །ཨོཾ་ཁཾ་བཛྲ་ཤི་ཤི་རི་ཧཱུཾ་ཧཱུཾ་ཛྫ། གླིང་བུ་སྔོན་མོ་རྡོ་རྗེས་མཚན། །སྣ་ཚོགས་སྒྲ་སྒྲོགས་མེ་ཡི་ཕྱོགས། །ཨེ་ཧེ་ར་ཏི་བཛྲ་བི་ལ་སི་ནི་ཏྲ་ཊ་ཛྫ། པི་ཝང་སེར་མོ་རྡོ་རྗེས་མཚན། །གྲུ་དབྱངས་དྲུག་ལྡན་བདེན་བྲལ་ཕྱོགས། །ཧེ་ར་ཏི་བཛྲ་ཏེ་ཏེ་ཏེཾ་ཛྫ། རྫ་རྔ་དམར་མོ་རྡོ་རྗེའི་རྔ་  
བརྡུང་མཛད་རླུང་མཚམས་ལ་གནས་པའོ། །ཧེ་ར་ཏི་བཛྲ་ཧཱ་ས་ཧ་བཾ་ཛ། རྫ་རྡ་ལྗང་གུ་རྫ་རྡ་ལ། །རྡོ་རྗེ་ས་མཚན་བརྡུང་དབང་ལྡན་ཕྱོགས། །ཧེ་ར་ཏི་བཛྲ་ནྲྀ་ཏྱེ་པེ་པ་པེ་ཛཾ་ཛྫ། མེ་ཏོག་དམར་སེར་རྡོ་རྗེས་མཚན། །གཞོང་ཐོགས་མེ་ཡི་མཚམས་སུ་གནས། །ཨོཾ་བཛྲ་པུཥྤེ་ཛྫ། སྤོས་  
  
།སྤོས་ཐོགས་བདེན་བྲལ་མཚམས་སུ་གནས། །ཨོཾ་བཛྲ་དྷཱུ་པེ་ཛྫ། མར་མེ་དམར་མོ་རྡོ་རྗེས་མཚན། །གསལ་འཛིན་རླུང་གི་མཚམས་སུ་གནས། །ཨོཾ་བཛྲ་ཨཱ་ལོ་ཀེ་ཛྫ། དྲི་ཆབ་ལྗང་གུ་རྡོ་རྗེས་མཚན། །དགའ་འཐོར་དབང་ལྡན་མཚམས་སུ་གནས། །  
ཨོཾ་བཛྲ་གནྡྷེ་ཛྫ། རྟ་མགྲིན་འཕང་མཐོ་དཀར་མདངས་ཅན། །ལྕགས་ཀྱུ་རྟ་མགོ་ལྗང་གུ་ཤར། །ཨོཾ་བཛྲ་ཨཾ་ཀུ་ཤ་ཛྫ། ཕག་གདོང་ནག་མོ་ཞགས་པ་གཡོན། །གཡས་པས་མཆེ་བ་ལྷོ་ཡི་སྒོར། ཨོཾ་བཛྲ་པཱ་ཤ་ཧཱུཾ་ཛྫ། སྣང་བ་དམར་མོ་ཕྱག་གཉིས་ཀྱིས། །ཉི་ཟླ་ལྕགས་སྒྲོག་ནུབ་ཀྱི་  
ཕྱོགས༑ །ཨོཾ་བཛྲ་ཤྲིཾ་ཁ་ལེ་བཾ་ཛྫ། ཐལ་བྱེད་ལྗང་གུ་གཡས་དྲིལ་བུ། །གཡོན་པས་བྷནྡྷ་སྐུ་བཅས་བྱང། །ཨོཾ་བཛྲ་གཎྜེ་ཧོཛྫ། ལྷ་མོ་འདི་དག་མཛེས་པའི་མདངས། །རིན་ཆེན་རྒྱན་དང་ཕྲེང་བས་བརྒྱན། །ཀུན་མཁྱེན་ཡེ་ཤེས་ལས་གྲུབ་ཕྱིར། །དཀྱིལ་འཁོར་ལྷ་རྣམས་ཐམས་ཅད་  
ཀྱི༑ །མིག་ལ་སངས་རྒྱས་རྣམ་སྣང་མཛད། །རྣ་བ་རྡོ་རྗེ་ཉི་མ་རྒྱ། །ཁ་ལ་པདྨ་གར་དབང་ཕྱུག་སྣ་ལ་རྟ་མཆོག་རོལ་པ་མཆོག་ཡིད་ལ་རྡོ་རྗེ་ཧེ་རུ་ཀ། །ལུས་ལ་རྡོ་རྗེ་སེམས་དཔའོ། །གནས་གསུམ་ཕྱག་རྒྱའི་ཚོགས་ལྡན་ཞིང། །ཐུགས་ཀར་ཡེ་ཤེས་སེམས་དཔའ་གནས། །རང་  
རིགས་དཀྱིལ་འཁོར་སྤྱན་དྲངས་ནས། །དབང་བསྐུར་རིགས་ཀྱི་མཚན་མ་བསམ། །ལག་གཉིས་གར་ཐབས་བསྐྱེད་བྱས་ཏེ། །གཡས་གཡོན་མདུན་རོལ་བསྐོར་བར་བྱ། །རྡོ་རྗེ་བཅིང་བའི་རྒྱ་གཉིས་ལས། །རྡོ་རྗེ་སེ་གོ་ལ་བརྡབ་པར་བྱ། །དམིགས་མེད་མཁའ་ལྟར་དག་པ་ཁྱབ་པའི་  
སྐུ༑ །སྤྱན་འདྲེན་གཤེགས་སུ་གསོལ་བར་མི་དམིགས་ཀྱང། །ཐུགས་རྗེའི་དང་ཉིད་ཆོས་སྐུ་དག་པ་ལས། །ཡེ་ཤེས་སྒྱུ་མར་རོལ་ཅིང་གཤེགས་སུ་གསོལ། །བསྙེངས་པ་མི་མངའ་སྟོབས་བཅུའི་ཤུགས་ལྡན་ཞིང། །མ་འདྲེས་སངས་རྒྱས་ཆོས་རྣམས་རབ་ཏུ་རྫོགས། །དཔའ་བོ་  
ཆེན་པོ་ལོངས་སྤྱོད་རྫོགས་པའི་སྐུ། །མཁའ་འགྲོ་ཀུན་དང་ཐབས་ཅིག་གཤེགས་སུ་གསོལ། །ཐུགས་རྗེ་ཆེན་པོའི་སྐུ་མངའ་གསུང་གཉིས་རྫོགས། །མི་འཇིགས་ཐུགས་མངའ་སེང་གེ་བསྐྱོད་དུ་མེད། །གདུག་པའི་ཚོགས་མང་ཟིལ་གྱིས་གནོན་མཛད་པ། །བཅོམ་ལྡན་འགྲོལ་  
  
༄༅། །བརྩེ་སླད་གཤེགས་སུ་གསོལ། །ཛཧཱུཾ་བཾ་ཧོཿ། ཨེ་ཧྱེ་ཧི་བཧག་བའན། །མ་ཧཱ་ཀ་རུ་ཎི་ཀྀ་ཌ་ཤྱ་ཧོཨ་ས་མ་ཡ་སྟྭཾ། རྡོ་རྗེ་གར་ལས་བྱུང་བ་ཡི། །དགུག་གཞུག་བཅིང་དང་པདྨའི་རྒྱ། །བདེ་གཤེགས་ཕོ་བྲང་དཀྱིལ་འཁོར་འདིར། །འགྲོ་བ་མ་ལུས་བསྒྲལ་བའི་ཕྱིར། །དོན་གྱི་  
དབང་གིས་དགོངས་ནས་ཀྱང། །འཁོར་བཅས་གཤེགས་ཤིང་བཞུགས་སུ་གསོལ། །ཨོཾ་ཨཱཧཱུཾ། ཀཱ་ཡ་བཱཀ་ཙིཏྟ་ཏིཥྛ་བཛྲ་ཧཱུཾ། དཔལ་ལྡན་གཡོན་པ་འགྱིང་བའི་ཐབས། །གཡས་པ་བ་དན་གསུམ་པ་ཕྱར། །སྲི་ཞུར་བཅས་ཤིང་སྟེག་པའི་མཆོག་བདག་ཉིད་རྡོ་རྗེ་སེམས་དཔའ་  
དཔལ༑ །འཛུམ་དང་བཅས་པའི་མིག་གིས་བལྟ། །བསམ་གཡོས་ཐལ་མོ་སྦྱར་བར་བྱ། །སྒྱུ་འཕྲུལ་དགའ་བའི་རྡོ་རྗེ་རོལ་མོའི་ཚོགས། །གཞན་ལ་སྣང་བའི་དཀྱིལ་འཁོར་རྣམ་པར་མཛེས། །ཚངས་པའི་ཚོགས་རྣམས་ཟིལ་གྱིས་གནོན་མཛད་པའི། །རྟོག་པ་དུ་མའི་སྒྲོ་འདོགས་གཅོད་  
པར་མཛད། །གཉིས་མེད་ཡེ་ཤེས་གཉིས་ཅན་རྣམ་མཐའ་ཡས། །སྣང་སྟོང་གཉིས་མེད་བདེ་ཆེན་དབྱིངས་ལ་རོལ། །ཀུན་འབྱུང་ཡོན་ཏན་སྩོལ་མེད་ལྷུན་འགྲུབ་སྣང། །རྒྱན་གྱི་དཀྱིལ་འཁོར་རྣམ་བཀོད་རང་ལས་བྱུང། །མཛད་པ་རྒྱ་ཆེན་གྲོགས་མེད་ཀུན་གྲུབ་པས། །ཚོགས་བཅས་  
རོལ་པས་བྱ་བ་ཀུན་རྫོགས་མཛད། །སྣ་ཚོགས་སྐུ་སྤྲུལ་རིགས་ཀྱི་སྐུ་གནས་མཆོག་ཟབ་ཅིང་རྒྱ་ཆེ་གསུང་དབྱངས་རྡོ་རྗེའི་གླུ། །ཡེ་ཤེས་ཟག་མེད་ཐམས་ཅད་མཁྱེན་པའི་ཐུགས། །རིན་ཆེན་ཚོགས་ཀྱིས་ལེགས་སྤྲས་ཀུན་འབྱུང་ཞིང། །བདག་གཞན་སྤྱོད་ཚོགས་ལས་རྣམས་འབྲས་  
མཐར་ཕྱིན། །དཀྱིལ་འཁོར་མཛེས་པའི་ལྷ་ལ་ཕྱག་འཚལ་ལོ། །ཨོཾ་ཨཱཧཱུཾ། ཨ་ཏི་བཧུ་ཧོ། །སརྦ་ཏ་ཐཱ་ག་ཏ་ནཾ་ཀཱ་རོ་ཡ་མི་ཨ་ལ་ལ་ཧོ། །ཨོཾ་ཨ་ཏི་བཧུ་ཧཱུཾ། ཏ་ཐཱ་ག་ཏཱ་ས་མ་ཡོ་ག་སིདྡྷི་ཨཱཧཱུཾ། སྐད་ཀྱི་གསངས་ནི་མཐོ་དམན་དང། །གྲེ་འགྱུར་ཧཱུཾ་བཅས་སོགས་པའི་གླུས། །འགྱིང་ལ་  
སོགས་པའི་ཚུལ་བཅས་ནས། །ཇི་ལྟའི་ཚུལ་བཞིན་གར་བྱེད་ཅིང། །བསྐོར་བའི་གར་རྣམས་སྣ་ཚོགས་ཀྱེས། །མཆོད་པ་ཐམས་ཅད་དབུལ་བར་བྱ། །ཨོཾ་པ་ན་པེ་ན་པེ་ནུ་སུ་ར་ཏ། དི་པུ་པར་མུ། སརྦ་ཏ་ཐཱ་ག་ཏ། ས་མ་ཡོ་ག་སིདྡྷི་ཨཱཧཱུཾ། གྱེན་དུ་འཐོར་དང་ཐུར་དུ་འབེབས། །གསལ་  
  
།གླིང་བུ་དང་ནི་རྒྱུད་གཅིག་དང། །རྒྱུད་མངས་རྒྱུད་དྲུག་སིལ་སྙན་བརྡུང། །དངོས་འབྱོར་འཕྲུལ་པ་གང་ཡང་རུང། །རིགས་ཀྱི་དཀྱིལ་འཁོར་མཉེས་པར་བྱ། །ཨོཾ་ཨཱཧཱུཾ། རབ་ཏུ་དགའ་བའི་བདག་ལ་ཕྱག་འཚལ་ལོ། །དེ་བཞིན་གཤེགས་པ་དམ་པ་གྲུབ་པར་  
མཛོད། །དམ་ཚིག་དམ་པ་གྲུབ་པར་མཛད་དུ་གསོལ། །མཆོད་པ་ཆེན་པོ་ཐམས་ཅད་དག་པར་མཛོད། །མཆོད་པ་ཆེན་པོ་ཐམས་ཅད་གྲུབ་པར་མཛོད། །ཨ་ལ་ལ་སྟེ་མཆོད་པར་འབུལ། །ཨ་ལ་ལ་སྟེ་དམ་ཚིག་བསྐངས། །ཨ་ལ་ལ་སྟེ་དགྱེས་པར་མཛོད། །ཨ་ལ་ལ་སྟེ་དངོས་གྲུབ་  
སྩོལ༑ ། དགྱེས་མཉམ་ལོངས་སྤྱོད་མཆོག་ལ་རོལ། །ཨོཾ་ཤྲཱི་རཱ་ག་ཧཱུཾ། ཨ་བཛྲ་བུཥྤེ་ཧཱུཾ། ཨ་བཛྲ་དྷཱུ་པེདྷུ། ཨ་བཛྲ་ཨཱ་ལོ་ཀེ་ཧྲཱིཨ་བཛྲ་གནྡྷེགཾ། ཨོཾ་ཧེ་ར་ཏི་བཛྲ་བི་ལ་སི་ན་ཏྲ་ཊ། ཧེ་ར་ཏི་བཛྲ་གྷི་ཏེ་ཏེ་ཏེཾ། ཧེ་ར་ཏི་བཛྲ་ཧཱ་སེ་ཧ་ཧ་པེཾ། ཧེ་ར་ཏི་བཛྲ་ནྲྀ་ཏྱ་པེ་པེ་པེ་པ་ཛཾ། ཨ་ལ་ལ་ལ་ལ་ཧོ། །ཚད་མེད་  
བཞི་ཡི་ཕྱག་རྒྱ་ཡིས། །དཀྱིལ་འཁོར་མདུན་བསྐུལ་གཡོ་བྱས་ནས། །དགའ་བའི་ཁམས་སྙོམས་འོད་དཔུང་ཚོགས། །མ་འདྲེས་སོ་སོའི་གནས་སུ་བསྟིམ། །ཧཱུཾ་སེམས་དཔའ་སངས་རྒྱས་ཀུན་གྱི་དངོས། །རྡོ་རྗེ་སེམས་དཔའ་བདེ་བའི་མཆོག་གསང་བ་མཆོག་གི་དགྱེས་པ་  
ན༑ །ཐམས་ཅད་བདག་ཉིད་རྟག་ཏུ་བཞུགས། །བདེ་བ་ཀུན་ལ་ཞེན་པ་དང། །དངོས་གྲུབ་ཐམས་ཅད་རྣམ་དག་ཕྱིར། །རྡོ་རྗེ་སེམས་དཔའི་བདེ་བའི་མཆོག་ཟླ་བ་ཉ་ལྟར་རྩ་དམར་སྐུ། །འདོད་ཆགས་ཀུན་ལ་ཆགས་པའི་ཕྱིར། །ཆགས་པ་ཆེན་པོའི་བཅོམ་ལྡན་འདས། །རྡོ་རྗེ་  
སེམས་དཔའི་ཕྱག་རྒྱ་འདི། །དམར་པོ་སྣ་ཚོགས་འབར་བའི་འོད། །བདན་གསུམ་པའི་ཕྱག་རྒྱ་ཡིས། །རྡོ་རྗེ་རྩེ་ལྔ་ཐུགས་ཀར་བསྟོད། །ཁ་ཊཱཾ་བ་དན་དྲིལ་བསྐྱོད་སྒྲ། །འགྱིང་ཚུལ་སྐུ་ཡི་གནས་སུ་བརྟན། །ལྷག་མཐོང་ཐབས་ཀྱི་མངའ་གསོར་ཞིང། །ཞི་གནས་ཤེས་  
རབ་གཞུ་ཡིས་མཛེས། །གཡས་དང་གཡོན་གྱི་སྦྱོར་བ་ཡིས། །བདེ་བའི་ཆ་ལུགས་གར་བྱེད་ཅིང། །སེམས་དཔའི་སྐྱིལ་མོ་ཀྲུང་བཅས་ནས། །དབྱུང་རྣམས་ཐམས་ཅད་རབ་ཏུ་འཇོམས། །ཨོཾ་མ་ཧཱ་སུ་ཁ་བཛྲ་སཏཱ་ཨཿ། ཛཧཱུཾ་བཾ་ཧོཿ། སུ་ར་ཏ་སྟྭཾ། མ་ཧཱ་སཱུ་ཏྲ་ཧཱུཾ་སྟྭཾ། ཟླ་བའི་ཁ་དོག་  
  
༄༅། །འཛུམ་པའི་ཞལ། །དངོས་གྲུབ་ཐམས་ཅད་དག་པ་དང། །པདྨོ་འདོད་ཆགས་རྣམ་དག་ཕྱིར། །བརླ་ཡི་དབུས་ནི་དཀར་ལ་དམར། །ཕྱག་མཆོག་ལོ་མ་སྔོན་པོ་འདྲ། །དེ་བཞིན་བདེ་བའི་དབང་ཕྱུག་དང། །བདེ་བར་རེག་པའི་དབང་ཕྱུག་པས། །དཀར་ཞིང་སེར་བའི་བརླ་  
དང་ལྡན། །ལྷ་རྫས་སྣ་ཚོགས་ཁ་དོག་མཆོག་འབར་བ་སྣ་ཚོགས་འཁྲུགས་པའི་འོད། །པདྨོ་སྣ་ཚོགས་ལ་གནས་པ། །ཐམས་ཅད་དག་པར་རབ་ཏུ་གནས། །སངས་རྒྱས་པདྨ་ལ་སོགས་མཆོག་རིན་ཆེན་སྣ་ཚོགས་རྒྱན་དང་གོས། །སངས་རྒྱས་ཐམས་ཅད་འདུས་པས་སོ། །མི་  
མཇེད་ལ་སོགས་བརྒྱན་པ་བཞིན། །བྱ་བ་དང་ནི་བཟློག་པ་དང། །དབྲོག་པ་དག་ཀྱང་ཁྱབ་པར་མཛད། །བདག་ལ་འཁྱུད་པའི་ཕྱག་རྒྱ་ཡིས། །ཡན་ལག་ཐམས་ཅད་འཕྲོག་པ་འགྲུབ། །ཛབཛྲཾ་དྲིཥྚི་ས་མ་ཡ་ཀེ་མ་ཊ། མ་ཧཱ་མུཏྲ་ཧཱུཾ། རྣམ་པ་སྣ་ཚོག་དམ་ཚིག་ཆགས། །བདེ་བ་འབབ་པའི་  
གར་བྱེད་པ། །བདག་ལ་འཁྱུད་པའི་ཕྱག་རྒྱ་མཆོག་དབུས་ཀྱི་ལྷ་མཆོག་ཆེན་མོའོ། །ཧཱུཾ་བཛྲ་ཀཱི་ལི་ཀཱི་ལི་ཧཱུཾ། མཧཱ་མུ་ཏྲ་ཧཱུཾ། སེ་རལ་ཁ་ཡི་ཚུལ་དག་ཏུ། །རྡོ་རྗེ་ཁ་ཊཱཾ་ག་བཟུང་སྟེ། །བདག་ལ་འཁྱུད་པའི་ཕྱག་རྒྱ་ནི། །པད་བཅས་རྡོ་རྗེ་རྒྱ་གྲམ་མཆོག་བཾ་བ་ཛྲི་ཎི་སྨ་ར་རཏ་ཊ། མཧཱ་མུདྲ་ཧཱུཾ། རྫོགས་  
སངས་རྒྱས་གྱི་ཁམ་ཕོར་གྲུབ། །བདག་ལ་འཁྱུད་པའི་ཕྱག་རྒྱ་ཡིས། །རྡོ་རྗེ་སེམས་དཔའ་དཔལ་སྦྱོར་བ། །དབུས་ཀྱི་ལྷ་མོ་མཆོག་ཆེན་མོ། །ཧོབཛྲ་ཀཱ་མེ། ཤྭ་རི་ཏྲཱཾ། མ་ཧཱ་མུ་དྲ་ཧཱུཾ། གཙུག་ལག་ཇི་ལྟའི་རྗེས་མཐུན་པར། །དཔལ་རྫོགས་རྒྱ་ཆེ་གར་དག་གིས། །མདའ་བཞི་ཡོངས་སུ་འཕང་ནས་ནི། །བདུད་བཞི་  
ལས་ནི་རྒྱལ་བར་འགྱུར། །ཨོཾ་ཨཾ་མ་དུ་བཛྲི་གྷུཾ་གྷུཾ། མ་ཧཱ་མུ་དྲ་ཧཱུཾ། རྐང་པ་བཏེག་ཅིང་ཕང་པ་དང། །བཤེག་སྟེ་འཕང་པའི་སྟབས་དག་གིས། །འཁོར་ལོའི་ཕྱག་རྒྱ་བསྟོད་ནས་ནི། །ཁམས་གསུམ་དག་ལས་མཆོངས་པར་འགྱུར། །ཨོཾ་བཛྲ་མེ་གྷེ་གུ་ལུ་གུ་ལུ་བྲུཾ། མ་ཧཱ་མུ་དྲ་ཧཱུཾ། བྱ་བ་དང་  
ནི་བཟློག་པ་དང། །དབྲོག་པ་དག་གི་ཁྱད་པར་དུ། །སྣ་ཚོགས་ཕྲག་རྒྱ་གར་བྱེད་ཅིང། །ཁམས་གསུམ་དག་ནི་བསྡུ་བར་བྱ། །ཨོཾ་མ་ཧཱ་ཤྭར་ད་བཛྲི་ཨོཾ་ཨོཾ། མ་ཧཱ་མུ་དྲ་ཧཱུཾ། ལྕགས་ཀྱུས་གང་ཡང་རུང་བཟུང་ནས། །བདག་ལ་འཁྱུད་པའི་ཕྱག་རྒྱ་ཡིས། །བུད་མེད་ཐམས་ཅད་རྩེན་ནས་ནི།།  
  
།ཨོཾ་ཁཾ་བཛྲ་ཤེ་ཤི་རི་ཧཱུཾ་ཧཱུཾ། མ་ཧཱ་མུ་དྲ་ཧཱུཾ། གླིང་བུ་ལེན་པའི་ཚུལ་སྟོན་ཅིང། །ཇི་ལྟར་འབབ་པའི་གར་བྱེད་པས། །སྟབས་ག་ཏུགས་གླུ་བཅས་བསྒྱིངས་བའི་ཚུལ། །ཡིད་འཕྲོག་སྔགས་ཀྱིས་ལས་མཛད་པའོ། །ཨོཾ་ཧེ་ར་ཏི་བཛྲ་བི་ལ་སི་ན་ཏྲ་ཊ། མ་ཧཱ་མུ་  
ཏྲ་ཧཱུཾ། པི་ཝང་ལེན་པའི་ཚུལ་སྟོན་ཅིང། །ཇི་ལྟར་འབབ་བའི་གར་བྱེད་པས། །སྣ་ཚོགས་བསྒྱུར་ཅིང་དེ་དོན་འཕྲུལ། །དགའ་དབྱངས་བསྒྱུར་བས་གནས་གསུམ་བསྐྱོད། །ཧེ་བཛྲ་གྷེ་ཏེ་ཏེ་ཏེཾ། མ་ཧཱ་མུ་དྲ་ཧཱུཾ། ཅང་ཏེའི་ཚུལ་སྟོན་རྣལ་འབྱོར་པའི། །ཇི་ལྟར་དབབ་པའི་གར་བྱེད་པས། །སྐུ་གསུང་  
ཐེག་ཆེན་རྒྱུད་སྟོན་པའི། །ཕྱག་རྒྱ་གར་གྱིས་ཀུན་ལས་རྒྱལ། །ཨོཾ་ཧེ་རཱ་ཏི་བཛྲ་ཧཱ་སེ་ཧ་ཧ་པཾ། མ་ཧཱ་མུ་དྲ་ཧཱུཾ། རྫ་རྔའི་ཚུལ་སྟོན་རྣལ་འབྱོར་པ། །ཇི་ལྟར་འབབ་པའི་གར་བྱེད་ཅིང། །གཡས་གཡོན་མདུན་རྒྱབ་བལྟ་བའི་བཞིན། །བཞི་སྦྱོར་གླུ་བཅས་ཀུན་བསྟན་པའོ། །ཨོཾ་ཧེ་རཱ་ཏི་བཛྲ་ནྲྀ་ཏེ་  
པེ་ཏེ་པེ་པེ་པཾ་ཛམ་ཧཱ་མུ་དྲ་ཧཱུཾ། ཅང་ཏེའུ་ཚུལ་སྟོན་རྣལ་འབྱོར་པས། །སྤྱིན་པའི་མཆོག་གནས་རྣམ་པར་གྲོལ། །གཟུགས་མཆོག་ལྷ་རྫས་མེ་ཏོག་རྒྱ། །ས་གཞི་མདུན་རོལ་གཡས་གཡོན་བསྟོད། །སྣ་ཚོགས་དཔུང་པ་འཐོར་བྱེད་པའོ། །ཧེ་ར་ཏི་བཛྲ་པུཥྤེ། མ་ཧཱ་མུ་དྲ་ཧཱུཾ། ཚུལ་  
ཁྲིམས་དྲི་མཆོག་ཚིམ་བྱེད་པའི། །བདུད་མཆོག་སྤོས་ལེགས་སྦྱར་བའི་མཆོག་གཡས་སྐོར་བཏེག་ཏེ་ཕྱོགས་བཅུར་བསྒྱུར། །མདུན་དུ་ཕྱོགས་པར་སྔོ་བྱེད་པའོ། །ཨོཾ་བཛྲ་དྷཱུ་པ་མ་ཧཱ་མུ་དྲ་ཧཱུཾ། བཟོད་གསོལ་ཤེས་རབ་ཏིང་ངེ་འཛིན། །མུན་ཚོགས་གསལ་བྱེད་མར་མེའི་རྒྱ། །ཀུན་དུ་བསྐོར་  
བའི་གར་བསྒྱུར་ཞིང། །ཐུགས་ཀའི་མཚན་མ་གསལ་སྟོན་པའོ། །ཨོཾ་བཛྲ་ཨཱ་ལོ་ཀེ། །མ་ཧཱ་མུ་དྲ་ཧཱུཾ། བརྩོན་འགྲུས་རྩེ་གཅིག་འགྱུར་བ་མེད། །ཆོས་ཀུན་དག་བྱེད་བྱུག་པའི་དྲི། །སྲིན་མཐེབ་རང་གནས་རྩེ་གསུམ་འཐོར། །ཕྱོགས་ཀུན་དངོས་ནི་བཅོས་དག་འགྱུར། ཨོཾ་བཛྲ་གནྡྷེ། མ་ཧཱ་མུ་  
དྲ་ཧཱུཾ། པདྨ་ཅན་དེའི་བདུད་རྩི་བསྟོད། །མྱང་བ་རྡུབ་[*RNGUB?]པ་ལྟར་བྱེད་པའི། །ལྕགས་ཀྱུའི་ཕྱག་རྒྱ་རྡོ་རྗེར་བཅས། །འགུགས་པའི་ཚུལ་ལས་གྲུབ་པའོ། །ཨོཾ་བཛྲ་ཨཾ་ཀུ་ཤ་ཛམ་ཧཱ་མུ་དྲ་ཧཱུཾ། རྡོ་རྗེ་མཆེ་བ་འཇིགས་པའི་རྒྱ། །སྣ་ཡི་མྱང་བའི་རྡུབ་[*RNGUB?]པ་ཡིས། །རིན་ཆེན་ཞགས་བཅས་གསོལ་ཀའི་  
  
༄༅། །ཚུལ༑ །རང་གི་ལས་ལ་སྦྱོར་བྱེད་པའོ། །ཨོཾ་བཛྲ་པཱ་ཤེ་ཤཱུཾ། མ་ཧཱ་མུ་དྲ་ཧཱུཾ། རྡོ་རྗེ་ལྕགས་སྒྲོག་ཉི་ཟླར་བཅས། །མིག་བཙུམས་ཞེན་པར་བལྟ་བ་ཡིས། །ཁམས་གསུམ་ཀུན་ལ་གཟིགས་པའི་རྒྱ། །ཕྱག་རྒྱའི་ལས་ཀྱིས་བསྟེན་བྱེད་པའོ། །ཨོཾ་བཛྲ་ཤྲིཾ་ཁ་ལེ་བཾ། མ་ཧཱ་མུ་དྲ་ཧཱུཾ་  
མཚན་ལྡན་སྐུ་མཆོག་བདུད་རྩིས་བཀང། །ཐམས་ཅད་བདག་ཉིད་མྱང་བ་ཡིས། །སྟོང་པ་གསུང་དབྱངས་རྒྱུན་མི་འཆད། །ཐལ་འཇིག་རྒྱུད་རྣམས་སླར་འཚོ་མཛད། །ཨོཾ་བཛྲ་གྷཎྜེ་ཧོམ་ཧཱ་མུ་དྲ་ཧཱུཾ། རྡོ་རྗེ་སེམས་དཔའ་སྐལ་བཟང་དཔལ་ཁྱོད་བདག་བདག་ཅག་སྒྲུབ་ལ་རྟོག་པར་མཛད་དུ་  
གསོལ༑ །ཀྱེ་དེ་བཞིན་གཤེགས་པ་ཀུན་གྱི་བདག་ཉིད་བདེ། །མཁའ་འགྲོ་སྒྱུ་མ་སྣ་ཚོགས་བདེ་བའི་མཆོག་འགྲོ་བའི་རྒྱུད་རྣམས་རྣམ་པ་སྣ་ཚོགས་འདུལ། །དངོས་གྲུབ་བདག་ལ་གྲུབ་པར་མཛད་དུ་གསོལ། །ཨ་ལ་ལ་ཧོ། །དེ་བཞིན་གཤེགས་པའི་སྦྱོར་བ་རྣམས། །རྣམ་པ་སྣ་ཚོགས་གར་  
རྣམས་བསྟན་དུ་གསོལ། །ཛཧཱུཾ་བཾ་ཧོཿ། ཀྱེ་བདེ་བ་ཆེན་པོའི་མཆོག་ཀུན་གྱི། །བདེ་བས་ཟུང་ལ་རྣམ་པར་འཕྲུལ་པར་མཛད། །ཧཱུཾ་སྣང་བར་མཛད་དུ་གསོལ། །ཨ་ལ་ལ་ཧོ། །བདེ་གཤེགས་མཁའ་གྲོ་སློབ་མ་གཟུང་དུ་གསོལ། །མཚན་མའི་ཡི་གེ་པདྨའི་དཀྱིལ། །ཀུན་གྱི་རྩེ་ལ་བསྒོམ་བྱས་ནས། །  
འོད་ཟེར་འཕྲོ་འདུའི་སྦྱོར་བ་ཡིས། །རང་སྔགས་ཆོས་ཀྱི་ཕྱག་རྒྱར་བཅས། །ཨོཾ་ན་མོ་བཛྲ་སརྦ་སྟུ་ཏ་སརྦ་ཏུ་དཧེ་བྷྱཧཱུཾ་སཱ་ཧཱ། རྡོ་རྗེ་སེམས་དཔའི་དཀྱིལ་འཁོར་གྱི། །སྦྱོར་བའི་སྔགས་ཀྱི་མཐུ་དག་གིས། །ལ་སོགས་མཆོད་པ་མ་ལུས་པ། །ལུས་པ་མེད་པར་ཀུན་ལ་སྦྱར། །མཛུབ་མོས་མཐེ་བོ་མནན་  
ནས་ནི། །རང་གི་མཐེ་བོས་མཛུབ་མོ་མནན། །དཔལ་གྲུབ་ཅན་གྱི་ཕྱག་རྒྱ་སྟེ། །མཛུབ་མོ་མིག་གི་འབྲས་བུར་བྱ། །རྡོ་རྗེ་ཐལ་མོ་མཉམ་སྦྱོར་ནས། །ཁོང་སྟོང་དུ་ནི་བྱས་ནས་སུ། །གསང་སྔགས་དམ་ཚིག་སྦྱོར་བཞག་སྟེ། །རིམ་བཞིན་མཐའ་ནས་གྲོལ་བར་བྱ། །ཨོཾ་བཛྲ་ས་ཏྭས་མ་ཡ། མ་ནུ་  
པཱ་ལ་ཡ། བཛྲ་སཏ་ཏྭེ་ནོ་པ་ཏིཥྛ། དྲཾ་ཌྷོ་མེ་བྷ་གསུ་ཏོ་ཥྱོ་མེ་བྷ་བ། ཨ་ནུ་རཀྟོ་མེ་བྷ་བ། སུ་པཥྱོ་མེ་བྷ་བ། སརྦ་སིདྡྷིཾ་མེ་པྲ་ཡཙྪ། སརྦ་ཀརྨཱ་སུ་ཙ་མེ། ཙིཏྟཾ་ཤྲེ་ཡཿ་ཀུ་རུ་ཧཱུཾ། ཧ་ཧ་ཧ་ཧ་ཧོ། །བྷ་ག་བཱ་ན། སརྦ་ཏ་ཐཱ་ག་ཏ། བཛྲ་མཱ་མེ་མུ་ཉྩ། བྫྲཱི་བྷ་བ་མ་ཧཱ་ས་མ་ཡ་སཏ་ཨཱ༑། སྲིན་ལག་མཐེའུ་ཆུང་ཡན་ལག་དབུས།།  
  
།དེ་ནས་ཁུ་ཚུར་བཅིངས་ནས་ནི། །མཛུབ་མོ་ལེགས་པར་དགུག་པར་བྱ། །གསང་སྔགས་ལ་སོགས་སྦྱོར་བྱས་པས། །སོ་སོའི་ལས་ལ་གཞུག་བྱ་སྟེ། །ལས་ཀྱི་ཕྱག་རྒྱའི་འཆིང་གྲོལ་གྱིས། །རང་གི་ཕྲིན་ལས་ཀུན་སྤྱོད་པའོ། །དམན་པའི་ཕྱག་རྒྱ་རྣམ་པ་བཞིས།།  
དངོས་གྲུབ་བ་སྣ་ཚོགས་ལས་སྦྱོར་བའོ། །བདེ་བར་གཤེགས་སོ་བཅོམ་ལྡན་འདས། །རྒྱལ་བ་རྒྱ་མཚོ་ཡེ་ཤེས་ཀྱིས། །སྲིད་པའི་རྒྱ་མཚོ་མཐའ་ཡས་ཀུན། །ཀུན་བཟང་མཆོད་སྦྲིན་མཆོག་ཏུ་རོལ། །ཨོཾ་ན་མསརྦ་ཏ་ཐཱ་ག་ཏེ་བྷྱོ། །བི་ཤྭ་མུ་ཁེ་བྷྱེསརྦ་ཏདྑཾ་ཨུངྒ་ཏེ་ཧི་མཾ་ག་ག་ན་ཁཾ་སཱ་ཧཱ། ཨོཾ་འབྱུང་བ་ལྔ་  
ལས་ཐམས་ཅད་འབྱུང། །རང་ལས་མ་བྱུང་གང་ཡང་མེད། །གཙང་སྨེའི་དྲི་རྟོག་ཀུན་བྲལ་བའི། །བདུད་རྩི་བྱང་ཆུབ་སེམས་ཆེན་པོས། །བདག་སོགས་གཉིས་མེད་མཆོད་པའི་ཕྱིར། །མཉམ་པ་ཆེན་པོས་གནས་ལ་རོལ། །ཧཱུཾ་མ་ཧཱ་སུ་ཁ་བོདྷི་ཙིཏྟ་ཨ་ལ་ལ་ཧོ་ཨ་ལ་ལ་ཧོ། །ཨོཾ་མཉམ་མེད་མི་གཡོ་  
མཉམ་ཉིད་མཆོག་གི་ཆོས་ཉིད་ཅན། །ཐུགས་རྗེས་བདག་ཉིད་འགྲོ་བའི་སྡུག་བསྔལ་སེལ་བར་མཛད། །ཡོན་ཏན་མཐའ་ཡས་དངོས་གྲུབ་ཐམས་ཅད་སྦྱིན་མཛད་པ། །དྲི་མེད་མི་གཡོ་མཉམ་པ་མེད་པའི་ཆོས་མཆོག་ཅན། །ཨོཾ་ཡོན་ཏན་ཤིན་ཏུ་ཕྲ་བའི་ཆ་ལའང་ཚད་མེད་དེ། །དཔེ་ནི་ནམ་མཁའ་དང་  
ཡང་བསྐུན་[*BSNUN?]དུ་ཡོད་མ་ཡིན། །དངོས་གྲུབ་མཐའ་ཡང་མཉམ་མེད་དཔེ་དང་བྲལ་བ་རྣམས། །སེམས་ཅན་ཁམས་ལས་དངོས་གྲུབ་མཆོག་རྣམས་ངེས་པར་སྩོལ། །ཨོཾ་རྟག་ཏུ་དྲི་མ་མེད་པའི་ཐུགས་རྗེ་ཤུགས་ལས་བྱུང། །སྨོན་ལམ་གྲུབ་པ་འགག་པ་མེད་པའི་ཆོས་ཉིད་ཅན། །འགྲོ་བའི་དོན་གྲུབ་རབ་  
ཏུ་བརྩོན་པ་མཐའ་ཡས་པ། །ཐུགས་རྗེ་ཆེན་པོའི་བདག་ཉིད་རྟག་ཏུ་རྣམ་པར་སྣང། །ཨོཾ་ཚད་མེད་ཚད་དང་བྲལ་བ་ཤིན་ཏུ་རྫོགས་པ་ཡིས། །བདེ་བར་གཤེགས་པའི་གོ་འཕང་དམ་པ་བརྙེས་གྱུར་ཀྱང། །ཁམས་གསུམ་རྣམས་ལ་དངོས་གྲུབ་མཆོག་ཏུ་སྩོལ་མཛད་ཅིང། །ཐུགས་རྗེའི་སྤྱོད་པ་  
མི་གཡོ་འགག་པར་ཡོངས་མི་འགྱུར། །ཨོཾ་ཨེ་མའོ་ཤིན་ཏུ་བཟང་པོའི་དངོས་གྲུབ་མཆོག་དང་ལྡན། །མཆོག་སྦྱིན་རྣམས་ཀྱི་ནང་ན་གོ་འཕང་མཆོག་བརྙེས་པ། །ཁམས་གསུམ་རྣམས་ལ་རྟག་ཏུ་དངོས་གྲུབ་མཆོག་སྩོལ་མཛད། །མགོན་པོ་དུས་གསུམ་བསྒྲིབ་པ་མེད་པར་རབ་མཁྱེན་པ་  
  
༄༅། །དམ་ཚིག་མཆོག་གསུམ་དངོས་གྲུབ་དམ་པ་བདག་ལ་སྩོལ། །ཨོཾ་ཕྱོགས་བཅུ་ནམ་མཁའི་མཐའ་ཀླས་པར། །སེམས་ཅན་ཀུན་གྱི་དོན་སྒྲུབ་ལ། །ཇི་ལྟར་ཐུགས་ཀྱི་དབང་ཕྱུག་བཞིན། །དེ་ཉིད་སྤྱོད་པར་བདག་གྱུར་ཅིག། །ཇི་སྲིད་ཐོག་མ་མེད་དུས་ནས། །འཁོར་བ་  
ཡི་ནི་མཐར་ཐུག་པར། །དེ་སྲིད་སེམས་ཅན་ཕན་པ་ཉིད། །མཐའ་ཡས་སྤྱོད་པར་བདག་གྱུར་ཅིག་སྔགས་ཀྱི་ཚུལ་གྱིས་སེམས་ཅན་རྣམས། །དེ་ཚེ་བདག་གིས་དུལ་འགྱུར་ཞིང། །ཀུན་གྱིས་རིག་འཛིན་གནས་ཐོང་ནས། །དེ་ཉིད་མགོན་པོ་མཐོང་བར་ཤོག་ལྷ་རྣམས་ཀུན་གྱི་གནས་  
ཞུགས་པའི། །ཡེ་ཤེས་སེམས་དཔའི་སྔགས་འཁོར་ལོ། །ཉི་ཟླ་རྟེན་དང་བརྟེན་པའི་སྔགས། །འཁོར་ལོའི་ཚུལ་ལྡན་ཤེས་རབ་ཐབས། །ཡི་གེ་མཚན་མ་སྐུ་ཡི་གནས། །ཡན་ལག་རྣམ་གསུམ་ལྡན་བྱས་ཏེ། །གསལ་བ་ཉིད་ཀྱི་སྒོ་ནས་བརྩམ། །བགྲང་བ་ལས་ནི་འདས་པའོ། །རྩེ་གཅིག་  
གནས་སུ་འཁོར་བ་དང། །ལས་དང་རྒྱུ་དང་འཕྲོ་བ་ལས། །མཆོད་བསྐུལ་ལས་མཛད་བསྡུ་བྱེད་ཅིང། །དཀྱིལ་འཁོར་གསལ་བར་གྱུར་པའོ། །ཨོཾ་བཛྲ་སཏ་མ་ཧཱ་ས་མ་ཡ་ཨཱཧཱུཾ་སཱཧཱ། ཐུན་མོང་གི་གསང་སྔགས་ཡི་གེ་བཅུ་བཞི་པའོ། །སོ་སོའི་ལས་ལ་སྙོམས་ཞུགས་ནས། །རང་གི་ཐུན་མཚན་  
སྔགས་ཡིག་བཅས། །འཕྲོ་འདུས་རང་གི་ལས་མཛད་ནས། །སྐུ་གསུང་ཐུགས་ཀྱི་གསལ་གྲུབ་པའོ། །ཨོཾ་མ་ཧཱ་སུ་ཁ་བཛྲ་སཏ་ཨཱ། ཛཧཱུཾ་བཾ་ཧོཿ། སུ་ར་ཏ་སྟྭཾ། ཁྱད་པར་གྱི་སྙིང་པོ་ཡི་གེ་བཅོ་བརྒྱད་པའོ། །སྔགས་གཞན་རིམ་བཞིན་གསལ་ལྡན་པས། །གོ་རིམས་འཁྲུལ་མེད་བཟླས་བརྗོད་  
བྱ༑ །ལས་རྫོགས་མཆོད་བསྟོད་བསྐུལ་བྱས་ནས། །རང་གི་གནས་སུ་བསྡུ་བར་བྱ། །ཐུན་མཚམས་གཞན་དུ་བསམ་བྱ་བ། །བཟླས་བརྗོད་ཁྱད་པར་ཕྱེད་པའི་ཚད། །བྮིའམ་དྲུག་ཏུ་རིམ་བཞིན་བཟླ། །ཀུན་བཟང་མཆོད་པ་ནས་བརྩམས་ཏ། །དེ་མཐར་ཕྱིན་པའི་ལས་རྫོགས་ནས། །གླུ་གར་  
དབྱངས་ཀྱིས་དངོས་གྲུབ་བསྐུལ། །རིགས་ཀྱི་དཀྱིལ་འཁོར་གསལ་བྱས་ནས། །ཚོགས་གཉིས་རྫོགས་པར་སྒྲུབ་བྱེད་པའི། །ཚོགས་ཀྱི་དགའ་བདེའི་ལོངས་སྤྱོད་ཀྱིས། །རྣལ་འབྱོར་བཅས་པ་མཉེས་པར་བྱ། །ལྷ་རྣམས་མཉེས་ཤིང་ཚིམ་པ་དང། །ལས་ཀུན་བསྒྲུབ་པར་བྱ་བའི་ཕྱིར་  
  
།སྦྱིན་སྲེག་ཆོ་ག་རྒྱས་པར་བརྩམ། །རྟ་མཆོག་མཁའ་འགྲོ་འཁོར་བཅས་ལ། །ལྷག་པའི་མཆོད་པས་མཉེས་བྱས་ནས། །རང་གི་ལས་ལ་སྦྱར་བྱ་སྟེ། །དངོས་གྲུབ་དོན་ཕྱིར་མཚམས་སུ་གཞག་ནང་པར་དཀྱིལ་འཁོར་མཆོད་བསྟོད་ཅིང། །བསྐོར་  
བཅས་རྒྱུན་དུ་བཤགས་ཏེ་གདོན། །ཡེ་ཤེས་དམ་ཚིག་གཉིས་མེད་བསྡུ། །རྡུལ་ཚོན་གཙང་མའི་གནས་སུ་གཞག་རྡོ་རྗེ་སེམས་དཔའ་དཔལ་སྦྱོར་བ། །ཇི་ལྟའི་གཟུགས་དང་དབྱིབས་སུ་ལྡན། །བདེ་བ་ཉིད་ཀྱིས་ཀུན་དུ་བདག་ཀུན་གྱིས་བདག་ལ་གཞུག་པར་བྱ། །ཆགས་  
མེད་ཅིང་མ་ཆགས་མེད། །དབུ་མར་ཡང་ནི་དམིགས་སུ་མེད། །བུད་མེད་ཀུན་གྱི་རྒྱུ་སྦྱོར་འདི། །གཉིས་སུ་མེད་པའི་ཐེག་པའི་མཆོག་མཉམ་ཉིད་དཀྱིལ་འཁོར་ཀུན་གྱི་གཞི། །དོན་དམ་བདེ་བ་ཆེན་པོའི་སྐུ། །དེ་བཞིན་ཉིད་དང་དབྱིངས་ཡེ་ཤེས་ཀྱི། །ལྷ་ཉིད་བརྩོན་པས་བསྒོམ་  
པར་བྱ། །མཛོད་གནས་དཔའ་བོའི་གཟུགས་བརྙན་མཆོག་རིན་ཆེན་སྣ་ལྔའི་ཕྲེང་བས་འཁྲིགས། །ཚོན་གང་ཟླ་ཉིའི་གདན་ལ་གནས། །ཕོ་བྲང་སྒོ་བཞི་གདན་པདྨ། །ཆོས་ཀྱི་སྙིང་པོ་ཉིད་ཤུ་གཅིག། །ཟླ་མདངས་འཁོར་ལོའི་ཚུལ་འཆང་བའོ། །མི་གསལ་གསལ་བའི་རྣམ་  
པར་བརྟག་འཕྲོ་འདུས་རིགས་ཀྱི་སྐུར་རྫོགས་ཤིང། །རྒྱན་ཆས་ཆ་ལུགས་གསལ་བྱས་ཏེ། །རང་གི་ཕྲིན་ལས་སྤྲོ་བྱེད་པའོ། །ཕྱག་རྒྱ་བཞི་རྫོགས་དབང་བསྐུར་ལྡན། །ཡེ་ཤེས་དཀྱིལ་འཁོར་གཉིས་མེད་བསྟིམ། །མཆོད་བསྟོད་ལས་ལ་བསྐུལ་གསལ་འགྲུབ། །ཡུན་རིང་  
མཚན་མ་ལྔ་ཡི་མཐར། །དཀྱིལ་འཁོར་རྒྱས་པ་ལ་དམིགས་ཏེ། །ཀུན་གྱི་གསང་བའི་མཛོད་རྒྱས་པར། །དམིགས་པ་གཅིག་བཞིན་གསལ་བ་རུ། །བརྟེན་པར་གྱུར་ནས་སྤྲོ་བར་བྱ། །རྒྱ་ཆེར་གནས་གསུམ་རྡོ་རྗེ་ལ། །བུམ་པའི་ཁང་པར་དཀྱིལ་འཁོར་བསྒོམ། །རིམ་བཞིན་  
གཙོ་བོའི་རྣམ་པ་གནས། །འཁོར་གྱི་ལྷ་མོ་མཐར་ཐུག་པར། །དཀྱིལ་འཁོར་གཉིས་མེད་རྫོགས་པའི་མཐར། །མཉེས་མཛད་འགྲོ་བའི་དོན་ལ་སྦྱར། །དཔའ་བོ་མཚན་མ་གསང་གསུམ་སྔགས། །འཕྲོ་འདུའི་ཕྲེང་བ་ཀུན་འཁོར་བས། །འགལ་མེའི་འཁོར་ལོའི་རྣམ་པ་བཞིན། །  
  
༄༅། །གནས་ཀུན་བར་ཆད་མེད་པར་བརྩམ། །སྨིག་རྒྱུ་དུ་བ་སྲིན་བུ་མེ། །མར་མེ་ཟླ་ཉིའི་འོད་བཞིན་དུ། །ཐིག་ལེ་རྒྱས་པའི་དཀྱིལ་འཁོར་གྱིས། །ཕྱག་རྒྱ་ཆེན་པོའི་ལམ་ལ་སྦྱོར། །གཉིས་མེད་རོལ་པའི་མཁའ་གསང་དུ། །གཙོ་བོའི་མཚན་མ་གསལ་གྱུར་ནས། །བུམ་  
པར་རྟེན་དང་བརྟེན་པའི་ལྷ། །གཙོ་བོ་ནས་བཟུང་རིམ་པར་བསྒོམ། །ཕྱག་རྒྱ་རྒྱན་ཆས་ཆ་ལུགས་ཀྱི། །རིགས་ཀྱི་དཀྱིལ་འཁོར་རྫོགས་པ་དང། །ཕྱག་རྒྱ་བཞིས་མཚན་དབང་བསྐུར་འབྲས། །སྐྱེ་མཆེད་བྱིན་བརླབས་གསལ་བར་བྱ། །ཡེ་ཤེས་ལྷ་དང་སྦྱོར་གནས་ནས། །དམན་པའི་  
ཕྱག་རྒྱ་བཞི་ཡིས་གདབ། །མཆོད་བསྟོད་འགྲོ་བའི་དོན་སྤྲོ་བ། །རིམ་བཞིན་མཚན་མ་ལྔ་ཡི་བར། །ལྷ་རྣམས་ཀུན་སྦྱོར་གནས་རྒྱས་པར། །རྣམ་གཅིག་བསྐུལ་གསལ་ཇི་ལྟ་བར། །སྤྲོ་དང་བསྡུ་བའི་ཚུལ་བརྟན་པ། །ཕྲ་རགས་དཀྱིལ་འཁོར་མཐར་ཕྱིན་པའོ། །དེས་ནི་ཕྲིན་ལས་དངོས་གྲུབ་  
ཀྱི༑ །ཕྲ་མོའི་ལས་ཀུན་བརྩམས་པས་འགྲུང། །དེ་ལྟར་ཐིག་ལེ་ཕྲ་མོའི་ཚུལ། །དཀྱིལ་འཁོར་ལྷ་ཡི་རྣམ་དག་གི། །མཚན་མས་དམིགས་པ་སྤྱང་བྱས་ཏེ། །ཆོས་སྐུའི་ཕྱག་རྒྱ་ཆེན་པོར་གནས། །གང་ཟག་བཞི་ཡི་དབྱེ་བ་ཡིས། །རང་གི་ཕྲིན་ལས་སྦྱོར་བའི་མཐུས། །བསྙེན་སྒྲུབ་ཡན་  
ལག་བཞི་རྫོགས་ཏེ། །མཆོག་གྱུར་ཕྱག་རྒྱ་བཞི་མཐར་ཕྱིན། །བསྙེན་སྒྲུབ་སྦྱོར་བ་བཞི་དག་གིས། །དང་པོའི་དཀྱིལ་འཁོར་མཉེས་བྱས་པ། །སྤྱི་ཡི་བསྙེན་པ་དང་པོ་སྟེ། །ཐུན་མོང་བཞི་ཡི་དཀྱིལ་འཁོར་ཡིན། །རྣལ་འབྱོར་དེ་ཉིད་བཅོམ་ལྡན་འདས། །རྡོ་རྗེ་སེམས་དཔའ་བསྒྲུབ་འདོད་  
པས༑ །བར་ཆད་མེད་པར་ཞི་རྒྱས་དབང། །ཕྲིན་ལས་སྣ་ཚོགས་སྒོ་དག་ནས། །ཉེ་བའི་བསྙེན་པ་བརྩམ་པའི་ཕྱིར། །དཀྱིལ་འཁོར་བཞི་ཡི་ལས་ལ་འཇུག། །དང་པོ་ཞི་བ་ཆེན་པོའི་ལས། །རྒྱུད་སྤྱང་བསྲུང་ཞིང་ལྷག་གནས་དང། །དངོས་གྲུབ་ཤིས་པ་བརྟག་པའི་ཕྱིར། །རྣམ་སྣང་  
དཀྱིལ་འཁོར་ཉེ་བར་བསྙེན། །དེ་བཞིན་ཉིད་ནས་བརྩམ་བྱ་སྟེ། །ཕྲེང་བས་བརྒྱན་པའི་བར་དུ་བསྒོམ། །ནང་གི་དཀྱིལ་འཁོར་དབྱིངས་དག་ནི། །རེའུ་མིག་ཟླུམ་པོ་འཁོར་ལོས་བརྒྱན། །འཁོར་ལོའི་ཕྲེང་བས་རྣམ་པར་སྤྲས། །སྣ་ཚོགས་པདྨའི་གདན་གྱིས་མཚན། །ཕྱི་རོལ་རབ་  
  
།ཀུན་འབྱུང་ཁོར་ཡུག་ཏུ་བཞིས་མཚན། །མངོན་པར་བྱང་ཆུབ་རྣམ་ལྔ་ཡིས། །མགོན་པོ་རྒྱུ་ཡི་སེམས་དཔའ་བསྐྱེད། །སྐུ་མདོག་རྒྱན་ཆ་ནས་བཟུང་སྟེ། །བྱིན་རླབས་རྫོགས་པས་དག་པར་བྱ། །རང་འོད་རིག་མ་བསྐྱེད་པ་ནས། །ལྷ་མོས་བསྐུལ་བའི་མཐར་ཐུག་  
བརྩམ༑ །ཐུགས་རྗེས་འགྲོ་བའི་རྒྱུད་གཟིགས་ཏེ། །ཁཾ་དང་འཁོར་ལོ་ལས་བྱུང་སྟེ། །ཞིང་ཨོཾ་བཧྲུཾ་ཁཾ་གིས་བསྐྱེད་པའི། །འདུལ་ཕྱིར་རྣམ་སྣང་མཛད་དུ་གྱུར། །གསེར་མདོག་ཞལ་བཞི་ཕྱག་བཞི་མཛེས། །ཞལ་གསུམ་དཀར་དམར་ལྗང་གུའི་མདོག། །ཆོས་ཀྱི་འཁོར་ལོའི་རྩིབས་  
རྣམས་ལ། །སྣ་ཚོགས་མཚན་མས་བརྒྱན་པའམ། །ལྷུང་བཟེད་ཁར་གསིལ་ཆོས་གོས་དང། །དམ་པའི་ཆོས་ཀྱི་གླེགས་བམ་འཛིན། །རིན་ཆེན་སྣ་ཚོགས་རྒྱན་དང་གོས། །མཚན་དཔེ་ཕྱག་རྒྱ་ལྔ་ཡིས་སྦྲས། །སྐུ་གསུང་ཐུགས་ཀྱི་རྡོ་རྗེ་དང། །ཡེ་ཤེས་སེམས་དཔའ་སྔགས་དང་  
བཅས། །སངས་རྒྱས་ཀུན་གྱིས་དབང་བསྐུར་ཞིང། །དབུ་ལ་རིགས་ཀྱི་བདག་པོས་བརྒྱན། །རྡོ་རྗེ་ཐལ་མོ་མཉམ་སྦྱར་ཏེ། །ལག་གཉིས་ནོར་བུ་རིན་ཆེན་དུ། །ཇི་ལྟར་རིགས་པས་མཉམ་སྦྱར་ནས། །མཛུབ་མོ་མཐེ་བོ་རྩེ་མོ་བཞི། །ཡོངས་སུ་བསྒྱུར་ཏེ་བཏེག་གནས་སུ། །དབྲལ་བའི་གནས་  
སུ་གཞག་པར་བྱ། །ཨོཾ་ཨ་བཧི་ཥིཉྩ་མཱཾ། རིན་ཆེན་མྱུ་གུ་འཁོར་ལོའི་ཕྲེང། །དར་དཔྱངས་དགྱེས་པའི་ཐལ་མོར་བཅས། །རང་འོད་ཡུམ་དང་འཁྲིལ་བ་ནས། །གནས་ནས་ཁཾ་དང་ཤཾ་བརྒྱན་ཏེ། །ལིངྒ་འབར་བའི་རིན་ཆེན་ཕཊ། །རྩེ་མོ་འཁོར་ལོ་རྣམ་པར་མཛེས། །རྣམ་ཐར་པདྨ་ཨེ་  
དཀྱིལ་ཅན། །མདོ་ལྟེ་བ་ཟེའུ་འབྲུ་དམར། །ས་མ་ཡ་སོགས་བརྡས་བསྐུལ་ནས། །ཛཧཱུཾ་བཾ་ཧོས་རོལ་པ་བྱ། །ལིངྒ་འགྲེང་བ་རང་འབྱུང་བ། །བརླ་ཡི་དབུས་སུ་གཞུག་བྱས་ནས། །ལིངྒ་མཚན་མར་བྱིན་བརླབས་ཏེ། །རྡོ་རྗེ་དབྱིངས་དག་སྔོན་སྐྱེའོ། །གསང་གནས་སོ་སོའི་གདན་དག་  
ལ༑ །ཆོས་ཀྱི་སྙིང་པོས་ལྷ་རྣམས་བསྐྱེད། །ཁཾ་ལས་རྣམ་པར་སྣང་མཛད་ཉིད། །དབུས་ཀྱི་གདན་ལ་བསྒོམ་པར་བྱ། །ཤཾ་ལས་སངས་རྒྱས་དབྱངས་མ་སྟེ། །རཾ་ལས་དེ་བཞིན་དཔལ་མོ་མ། །མཾ་ལས་ཀུན་དུ་བཟང་མོ་ཡིན། །ཐཾ་ལས་ཟད་མེད་སྣོད་འཛིན་མའོ། །འདི་བཞིའི་གཙོ་བོའི་ཕྱོགས་རྣམས་སུ། །  
  
༄༅། །ཕོ་བྲང་པདྨ་བཞི་ལ་གནས། །ཧཾ་ལས་སངས་རྒྱས་སྐུ་ལྡན་མ། །ཚཾ་ལས་ལྷ་མོ་ཞལ་མཛེས་མོ། །ཏྲཾ་ལས་དེ་བཞིན་སྤྲིན་ཆེན་མོ། །དཾ་ལས་ནམ་མཁའི་སྤྱན་མ་ཡིན། །གླིང་བུ་མ་སོགས་ལྷ་མོ་རྣམས། །རྡོ་རྗེ་སེམས་དཔའི་དཀྱིལ་འཁོར་བཞིན། །བྷ་གར་ལིངྒ་  
བཅུག་བྱས་ནས། །དེར་ནི་མཚན་མ་བསྒོམ་པར་བྱ། །རྣམ་པར་སྣང་མཛད་གཟུགས་འདྲ་བའི། །སྐུ་གཉིས་ལྡན་པ་སྤྲོ་བྱའོ། །ཨོཾ་བྷྲཱུ་ཁཾ་ཛྫ། ཕྱོགས་བཅུར་དོན་བྱས་འདུས་པ་དག། །གཙོ་བོ་ཡབ་ཡུམ་ལ་གཞུག་བྱ། །སངས་རྒྱས་དབྱངས་མ་ཆུ་ཤེལ་མདངས། །རྒྱན་མཛེས་ལྕེ་ཡི་ཕྱག་  
རྒྱས་མཚན། །ཨོཾ་བཛྲ་ས་ཏྭ་ཤཾ་ཛྫ། དཔལ་མོ་གསེར་མདོག་ཕྱག་གཉིས་ཀྱིས། །ཆ་ལང་འཁྲོལ་ཞིང་གར་མཛད་པའོ། །ཨོཾ་བཛྲ་རཏྣ་རཾ་ཛྫ། ཀུན་དུ་བཟང་མོ་དམར་གསལ་མདངས། །ཕྱག་གཉིས་རྡོ་རྗེ་རིན་པོ་ཆེ། །ཨོཾ་བཛྲ་དྷརྨཱ་མཾ་ཛྫ། ཟད་མེད་སྣོད་འཛིན་སྣ་ཚོགས་མདོག། །རྒྱན་  
ཆས་སྣོད་དང་དུང་འཛིན་པའོ། །ཨོཾ་བཛྲ་ཀརྨ་ཐཾ་ཛྫ། འདི་བཞི་དབུས་ཀྱི་ལྷ་མོ་སྟེ། །ཕྱག་རྒྱའི་སྐུ་དང་འཁྲིལ་བར་བཞུགས། །སངས་རྒྱས་སྐུ་ལྡན་མེ་ལོང་མདོག། །ཕྱག་གཉིས་མི་བསྐྱོད་ཐུགས་ཀར་འཛིན། །ཧཾ་སཏ་བཛྲ་ཛྫ། ཞལ་མཛེས་སྔོ་སྐྱ་ཕྱག་གཉིས་ཀྱིས། །མེ་ལོང་མདངས་གསལ་  
རླུང་ཡབ་འཛིན། །ཚཾ་བཛྲ་རཏྣེ་ཛྫ། སྤྲིན་ཆེན་བཻ་དཱུརྱ་མདོག་ཕྱག་རྡོ་རྗེའི་སྤྲིན་ལས་སེར་བ་འབེབས། །ཏཾ་བཛྲ་པདྨེ་ཛྫ། ནམ་མཁའི་སྤྱན་མ་གུར་གུམ་མདོག་ཕྱག་ན་པདྨ་ལ་གནས་སྤྱན། །དཾ་བི་ཤྭ་བཛར་ཛྫ། འདི་དག་ཕྱོགས་ཀྱི་འཁོར་ལོ་ལ། །རིམ་པ་བཞིན་དུ་དགོང་པར་བྱ། །ལྷ་མོ་  
འདི་དག་མཛེས་པའི་མདངས། །རིན་ཆེན་དར་དང་ཕྲེང་བས་བརྒྱན། །བྱིན་བརླབས་དང་བསྐུར་རྫོགས་བྱས་པས། །དམ་ཚིག་དཀྱིལ་འཁོར་གསལ་བར་གྱུར། །སྤྱོར་བས་རང་རིག་དཀྱིལ་འཁོར་བསྐུལ། །ཞི་བའི་ཚུལ་བཅས་མདུན་དུ་བཞུགས། །རྡོ་རྗེ་དཔལ་གྱི་ཐལ་མོ་བསྒྱུར། །བསམ་  
བ་གཡོས་པས་ཕྱག་རྒྱའོ། །ཨོཾ་ཨ་ཏི་བཧུ་ཨོཾ། །གར་བསྒྱུར་རྡོ་རྗེ་ཐལ་མོ་བསྒྱུར། །གཡོན་སྐོར་སྤྱི་བོའི་མཚམས་སུ་གཞག། །སྐལ་བཟང་ཨོཾ་ཞེས་བྱ་བའི་གླུ། །མཆོད་པ་ཐམས་ཅད་དབུལ་བར་བྱ། །ཚད་མེད་བཞི་ཡི་སྦྱོར་བ་ཡིས། །ལྷ་རྣམས་གཉིས་སུ་མེད་པར་གྱུར། །ཨོཾ་རྣལ་འབྱོར་དེ་  
  
།རྡོ་རྗེ་སེམས་དཔའ་དེ་བཞིན་གཤེགས། །ཐར་པ་ཐམས་ཅད་རྣམ་དག་ཕྱིར། །སངས་རྒྱས་ཕྱག་རྒྱ་དཔལ་དུ་གནས། །དོན་དམ་རྣམ་པར་དག་པའི་ཕྱིར། བཙོ་མ་གསེར་གྱི་ཁ་དོག་བཞིན། །ཆགས་མེད་ལ་སོགས་ཆགས་ཆེན་ཕྱིར། །དཀར་ཞིང་སྣ་ཚོགས་གསལ་  
བའི་མདངས། །ཆོས་ཀྱི་རྒྱལ་སྲིད་རབ་བསྒྲུབ་པ། །རིན་ཆེན་ཆོས་ལས་ལྷག་པ་མེད། །དེ་བས་ཐེག་ཆེན་བྱང་ཆུབ་སེམས། །རྒྱལ་བ་རྡོ་རྗེ་རིན་ཆེན་ཅན། །གཡས་པའི་མཐེ་བོང་གུང་མོ་གཉིས། །གཡོན་པའི་ཁུ་ཚུར་བཅངས་བ་ཡིས། །སོར་མོ་ཀུན་ལ་རེག་པ་ནི། །རྩ་བའི་ཕྱག་རྒྱ་  
ཡིན་པར་གྲགས། །འདི་ནི་སངས་རྒྱས་ཐམས་ཅད་ཀྱི། །ཤེས་རབ་ཕ་རོལ་ཕྱིན་གསལ་ཡིན། །གཡས་པའི་ཡན་ལག་གནོན་པ་ཡིས། །གཡོན་པའི་ཡན་ལག་ཀུན་ལས་རྒྱས། །སེམས་དཔའི་སྐྱིལ་མོ་ཀྲུང་བཅས་ན། །དཔུང་རྣམས་ཐམས་ཅད་འཇོམས་པར་བྱེད། །ཨོཾ་བྷཱུ་ཁཾ་མ་ཧཱ་  
མུ་དྲ་ཨོཾ། རྡོ་རྗེ་ཁུ་ཚུར་བཅངས་ནས་ཀྱང། །ལག་བ་གཡོན་པས་བཀབ་ནས་ནི། །སངས་རྒྱས་ཀུན་བརྗོད་དངོས་གྲུབ་རྣམས། །མ་ལུས་ལུས་པ་མེད་པར་འགྲུབ། །ཨོཾ་བཛྲ་སཏ་ཤཾ་མ་ཧཱ་མུ་དྲ་ཨོཾ། དེ་བཞིན་དཔལ་ལྡན་ཧེ་རུ་ཀའི། །རྡོ་རྗེ་ཁུ་ཚུར་ཆེན་པོ་དགབ། །དཔའ་བོ་མ་ཡིས་དངོས་གྲུབ་  
རྣམས༑ །མ་ལུས་ལུས་པ་མེད་པར་འགྲུབ། །ཨོཾ་བཛྲ་རཏྣ་རཾ་མ་ཧཱ་མུ་དྲ་ཨོཾ། པདྨོའི་བུད་མེད་ཁུ་ཚུར་ནི། །དེ་བཞིན་ལག་པ་གཡོན་པས་དགབ། །བྱང་ཆུབ་སྤྱོད་པ་རབ་གྲུབ་རྣམས། །མ་ལུས་ལུས་པ་མེད་པར་འགྲུབ། །ཨོཾ་བཛྲ་དྷརྨ་མཱཾ་མ་ཧཱ་མུ་དྲ་ཨོཾ། རིན་ཆེན་འཛིན་པའི་ཁུ་ཚུར་ཡང། །  
ལག་པ་གཡོན་པས་བཀབ་ནས་ནི། །སངས་རྒྱས་ནོར་ཀུན་དངོས་གྲུབ་རྣམས། །མ་ལུས་ལུས་པ་མེད་པར་འགྲུབ། །ཨོཾ་བཛྲ་ཀརྨ་མ་ཧཱ་མུ་དྲ་ཨོཾ། སངས་རྒྱས་ཁུ་ཚུར་བཅངས་ནས་སུ། །ལག་པ་གཡོན་པས་བཀབ་ནས་ནི། །སངས་རྒྱས་ཀུན་གྱི་ཚེ་སྒྲུབ་པ། །མ་ལུས་ལུས་པ་མེད་པ་  
འགྲུབ༑ །ཧཾ་ས་ཏྭ་བཛྲ་མ་ཧཱ་མུ་དྲ་ཨོཾ། བུད་མེད་ཕྱག་རྒྱ་བཅིངས་ནས་སུ། །ལག་པ་གཡོན་པས་བཀབ་ན་ནི། །དངོས་གྲུབ་ཐམས་ཅད་མྱུར་འགྲུབ་པ། །མ་ལུས་ལུས་པ་མེད་པར་འགྲུབ། །ཚཾ་བཛྲ་རཏྣེ་མ་ཧཱ་མུ་དྲ་ཨོཾ། །རྟ་མཆོག་དཔལ་གྱི་ཁུ་ཚུར་ཡང། །ལག་པ་གཡོན་པས་བཀབ་ནས་  
  
༄༅། །ནི༑ །ཐམས་ཅད་འགུགས་པ་རབ་བསྒྲུབ་པ། །མ་ལུས་ལུས་པ་མེད་པར་འགྲུབ། །ཏྲཱཾ་བཛྲ་པདྨེ་མ་ཧཱ་མུ་དྲ་ཨོཾ། དཔལ་གྲུབ་སྤྱན་གྱི་ཁུ་ཚུར་ཡང། །ལག་པ་གཡོན་པས་བཀབ་ན་ནི། །སྣང་བ་ཐམས་ཅད་རབ་འགྲུབ་འགྱུར། །མ་ལུས་ལུས་པ་མེད་པར་འགྲུབ། །དཾ་བི་ཤྭ་  
བཛྲ་མ་ཧཱ་མུ་དྲ་ཨོཾ། ཨོཾ་འཇིག་རྟེན་ཁམས་མང་རྡུལ་ཕྲན་སྙེད། །གྲངས་མེད་ཁྱབ་པར་སྤྲོས་པ་ཡིས། །རྒྱལ་བའི་དོན་རྣམས་རབ་དག་ཏུ། །ཕྲ་བའི་རྡུལ་གྱི་གྲངས་སྙེད་པ། །སྤྲུལ་པའི་སྐུ་རྣམས་རབ་དག་ཏུ། །ཕྲ་བའི་རྡུལ་གྱི་གྲངས་སྙེད་ནི། །སྲིད་པ་བདེ་ཆེན་དེ་བཞིན་གཤེགས། །རྣམ་  
འཕྲུལ་རྣམ་པ་སྣ་ཚོགས་ཀྱིས། །རྡུལ་ཕྲན་གྲངས་སྙེད་དེ་བཞིན་གཤེགས། །རྣམ་པར་འཕྲུལ་པས་རོལ་མཛད་དོ། །རྣམ་པར་སྣང་མཛད་དཔལ་སྦྱོར་བ། །ཨ་ལ་ལ་ཧོ་བདེ་གྲུབ་མཛོད། །ཨོཾ་རུ་རུ་སྥུ་རུ་ཛྭ་ལ་ཏིཥྛ་སིདྡྷ་ལོཙྪ་ནེ་སརྦ་ཨརྠ་སིདྡྷ་ནི་སཱ་ཧཱ། རྡོ་རྗེ་ཐལ་མོ་མཉམ་སྦྱར་ནས། །མཛུབ་  
མོ་གཉིས་ཀྱི་རྩེ་མོ་དགུག། །མཐེ་བོའི་རྩེ་མོ་མཉམ་པར་བཞག། །ཁོང་སྟོང་མི་འགྱུར་དམ་པ་པོ། །སྤྱི་བོའི་གཙུག་ཏུ་བཞག་ནས་ཀྱང། །སྔགས་བཅས་རིམ་བཞིན་གྲོལ་བར་བྱ། །རྡོ་རྗེ་ཁུ་ཚུར་ལེགས་བཅིངས་ལ། །བདག་གི་མཐེ་བོ་ནང་ནས་གཞུག་ཞི་བའི་ལས་རྣམས་བསྒྲུབ་པ་  
ཡིས༑ །ཕྱག་རྒྱ་སྔགས་རྣམས་མཉམ་སྦྱོར་བའོ། །ཕྱི་ནང་གསང་བའི་མཆོད་ཚོགས་དག། །བྱིན་བརླབས་སྔགས་དང་ཕྱག་རྒྱས་དབུལ། །མཉམ་མེད་མི་གཡོ་ལ་སོགས་པའི། །བསྟོད་པའི་ཕྱག་རྒྱས་མཉེས་པར་བྱ། །སྨོན་ལམ་རྒྱ་ཆེན་བཏབ་བྱས་ནས། །བཟླས་བརྗོད་ཐིག་ལེ་ཕྲ་མོ་དང། །  
དཀྱིལ་འཁོར་དེ་ཉིད་གང་རུང་གིས། །མཚན་མའི་དཀྱིལ་འཁོར་བརྟན་པར་བྱ། །སྒྲིབ་སྤྱང་བདེ་བ་བསྐྱེད་པའི་ཕྱིར། །རིན་ཆེན་བུམ་པ་བྱབས་པའི་རྫས། །སྔགས་ཀྱི་བྲ་ཏི་མེ་ཏོག་ཕྲེང། །བཟའ་བཏུང་ཕྱག་རྒྱ་བདུད་རྩིའི་ཚོགས། །ལམ་མཉེས་མགྲོན་ཚིམ་ལས་གྲུབ་བྱེད། །ཚོགས་དང་སྦྱིན་  
སྲེག་ལྷག་མའི་ལས། །ལས་རྫོགས་མཆོད་བསྟོད་བསྐུལ་བྱས་ཤིང། །རང་གི་གནས་སུ་བསྡུས་ནས་ནི། །མཚན་མ་ཀུན་དང་ཡོངས་བྲལ་བའི། །མཉམ་ཉིད་དབྱིངས་སུ་གནས་པར་བྱ། །ཡོད་པ་མ་ཡིན་མེད་པ་མིན། །དབུ་མར་ཡང་ནི་དམིགས་སུ་མེད། །ཤེས་རབ་ཕ་རོལ་ཕྱིན་སྦྱོར་བ།།  
  
།ཐམས་ཅད་དབང་དུ་བྱ་བའི་ཕྱིར། །པདྨ་གར་དབང་མཆོད་བྱས་ཏེ། །ཆགས་བཅས་བསྡུས་ཤིང་གཟུང་བྱས་ནས། །ཚེ་ཡི་ཆོ་ག་རྒྱ་ཆེར་བྱ། །གཞི་ཡི་ཏིང་འཛིན་རིམ་པ་ནས། །ཕྲེང་བས་བརྒྱན་པའི་བར་དུ་བསྒོམ། །ནང་གི་དཀྱིལ་འཁོར་དབྱིབས་  
དག་ནི། །རེའུ་ཆ་དགུ་དང་པདྨས་བསྐོར། །པདྨའི་ལྕུག་མ་མུ་ཁྱུད་མཛེས། །སྣ་ཚོགས་པདྨའི་གདན་གྱིས་མཚན། །ཕྱི་རོལ་རབ་དུར་ཁྲོད་དང། །ཀུན་འབྱུང་ཁོར་ཡུག་ཏུ་བཞིས་མཚན། །མངོན་པར་བྱང་ཆུབ་རྣམ་ལྔ་ཡིས། །མགོན་པོ་རྒྱུ་ཡི་སེམས་དཔའ་བསྐྱེད། །སྐུ་མདོག་རྒྱན་ཆ་ནས་  
བཟུང་སྟེ། །བྱིན་བརླབས་རྫོགས་པས་དག་པར་བྱ། །རང་འོད་རིག་མ་བསྐྱེད་པ་ནས། །ལྷ་མོས་བསྐུལ་བའི་མཐར་ཐུག་བརྩམ། །ཐུགས་རྗེས་འགྲོ་ལ་དམིགས་ནས་བཞེངས། །ཧྲཱི་དང་པདྨོ་ལས་བྱུང་བའོ། །ཨོཾ་སྭ་བྷཱ་ཝ་བི་ཤུདྡྷ་པདྨ་ནརྟེ་ཤྭ་རེ་ཧྲཱི། དཔལ་ལྡན་པདྨ་གར་དབང་ཕྱུག། །ཟླ་གསལ་  
ཤེལ་མདངས་ཞལ་བཅོ་ལྔ། །ལྔ་བཅུ་གཉིས་ལྡན་མཚན་བཅས་གར། །ཞལ་བཞི་མཉམ་པའི་པདྨ་ལ། །ཟླ་མདོག་དམར་མདངས་ཞལ་བཞི་པ། །ཕྱག་གཡས་ཉི་ཤུ་རྩ་ལྡན། །པདྨ་རྡོ་རྗེ་སོགས་ཀྱིས་མཚན། །ཁ་དོག་བདུན་ལྡན་ཉི་ཤུ་ལྔ། །རིན་ཆེན་སྣ་ཚོགས་རྒྱན་གོས་བཀླུབས་  
མཚན་དཔེ་ཕྱག་རྒྱ་ལྔ་ཡིས་སྤྲས། །སྐུ་གསུང་ཐུགས་ཀྱི་རྡོ་རྗེ་དང། །ཡེ་ཤེས་སེམས་དཔའ་སྔགས་དང་བཅས། །སངས་རྒྱས་ཀུན་གྱིས་དབང་བསྐུར་ཞིང། །དབུ་ལ་རིགས་ཀྱི་བདག་པོས་བརྒྱན། །མཐེ་བོང་སེམས་དཔའི་སྐྱིལ་མོ་ཀྲུང། །མཛུབ་མོ་གཉིས་ཀྱི་རྩེ་མོ་དགུག། །གུང་མོ་གཉིས་  
ནི་མཉམ་པར་སྦྱར། །ལྷག་མ་རྡོ་རྗེ་ཐལ་མོའི་འོད། །རྡོ་རྗེ་རིན་ཆེན་ཕྱག་རྒྱ་འདི། །རང་འབྱུང་རྣམས་ཀྱི་དབང་བསྐུར་བའོ། །ཨོཾ་ཨ་བཧི་ཥིཉྩ་ཧྲིཿ། པདྨའི་མྱུ་གུ་ཕྱག་རྒྱའི་ཕྲེང། །དར་དཔྱངས་དགྱེས་པའི་ཐལ་མོ་བཅས། །རང་འོད་ཡུམ་དང་འཁྲིལ་བ་ལས། །གསང་གནས་ཧྲཱི་དང་  
ཛས་བརྒྱན་ཏེ། །པདྨ་འབར་བ་ཕཊ་དང་བཅས། །རྣམ་ཐར་པདྨ་ཨེ་དཀྱིལ་ཅན། །མདོག་སེར་ལྟེ་བ་ཟེའུ་འབྲུ་དམར། །བརྡས་བསྐུལ་བྱིན་བརླབས་རོལ་པར་མཛད། །ལིངྒ་བསྒྲིང་བ་རང་བྱུང་བ། །བརླ་ཡི་དབུས་སུ་གཞུག་བྱས་ནས། །ལིངྒ་པདྨོར་བྱིན་བརླབས་ཏེ། །པདྨོ་གར་བདག་སྔོན་  
  
༄༅། །སྐྱེའོ༑ །གསང་གནས་སོ་སོའི་གདན་དག་ལ། །ཆོས་ཀྱི་སྙིང་པོས་ལྷ་རྣམས་བསྐྱེད། །ཧྲཱི་ལས་པདྨ་གར་དབང་ཕྱུག། །གསང་གནས་དབུས་ཀྱི་གདན་ལ་བསྒོམ། །ཛཡིས་རྣམ་པར་གཟིགས་པ་སྟེ། །ཧཱུཾ་གིས་ལྷ་མོ་སྒྲོལ་མའོ། །བཾ་གྱིས་ལྷ་མོ་རྒྱན་  
བཅས་མ། །ཧོཡིས་ཁྲོ་གཉེར་ཆེན་མོའོ། །ཧཱུཾ་གིས་གཏུམ་པའི་དབང་ཕྱུག་མ། །ཧེས་ནི་སྣ་ཚོགས་པདྨ་ཡིན། །ཨ་ལས་པདྨའི་ན་བཟའ་སྟེ། །ཧོཡིས་འདོད་པའི་དབང་མོའོ། །གླིང་བུ་མ་ལ་སོགས་པ་ཡི། །ལྷ་མོ་གཞན་རྣམས་སྔ་མ་བཞིན། །བྷ་གར་ལིངྒ་བཅུག་བྱས་  
ནས༑ །དེར་ནི་ཧྲཱིཡིག་བསྒོམ་པར་བྱ། །པདྨ་གར་དབང་གཟུགས་འདྲ་བ། །སྐུ་གཉིས་ལྡན་པར་སྤྲོ་པའོ། །ཨོཾ་སྭ་བྷཱ་ཝ་བི་ཤུདྡྷ་པདྨ་ནརྟེ་ཤྭ་རི་ཛྫ། ཕྱོགས་བཅུར་དོན་བྱས་འདུས་པ་དག། །གཙོ་བོ་ཡབ་ཡུམ་གཞུག་པར་བྱ། །རྣམ་གཟིགས་དཀར་དམར་མདངས་ལྡན་པ། །གཡོན་  
པས་པདྨར་གཡས་འབྱེད་ཤར། །ཨོཾ་སརྦ་ཏ་ཐཱ་ག་ཏེ་པདྨི་ཛྫ། སྒྲོལ་མ་དཀར་གསལ་གཡོན་དཀུར་བརྟེན། །ཨུཏྤལ་ཨྶྔོ་གཡས་བུད་མེད་ལྷོ། །ཨོཾ་བཛྲ་པདྨི་ཛྫ། རྒྱན་ཅན་དམར་མོ་གཡོན་པད་དཀར། །གཡས་པས་འཁོར་ལོ་རྩེ་བརྒྱད་ནུབ། །ཧེ་པདྨི་པདྨི་བཾ་ཛྫ། ཁྲོ་གཉེར་ལྗང་གུ་  
གཡོན་པ་མཐིང། །དཀུར་བརྟེན་གཡས་པས་རྩེ་གསུམ་བྱེད། །ཧོ་པདྨ་ནི་ར་ཛ་ཛྫ། པད་གཏུམ་དབང་ཕྱུག་མཐིང་ག་གཡོན། །པདྨ་གཡས་པས་རྡོ་རྗེ་འཛིན། །ཧཱུཾ་པདྨ་ཙཎྜེ་ཤྭ་རི་ཧཱུཾ་ཕཊ་ཛྫ། །སྣ་ཚོགས་པདྨ་སྔོན་མོ་གཡོན། །སྣ་ཚོགས་པད་འཛིན་གཡས་འཁོར་ལོ། །ཧེ་མ་ཧཱ་བི་ཤྭ་པདྨ་  
མུ་དྲེ་སིདྡྷ་ཧཱུཾ་ཕཊ་ཛྫ། པདྨའི་ན་བཟའ་སེར་མོ་གཡོན། །པད་མཐིང་གཡས་པས་ཆུ་སྲིན་རྒྱལ། །ཧྲཱིཔདྨ་པདྨེ་ཧཱུཾ་ཨཾ་ཛྫ། རྡོ་རྗེ་པདྨ་དབང་ཕྱུག་ལྗང། །གཡོན་ན་པདྨ་གཡས་རྡོ་རྗེ། །ཧོ་པདྨ་བི་ཤྭ་ཀྲ་མ་ཧཱུཾ་ཛྫ། འདི་བཞི་ཕྱི་རོལ་པདྨ་ཡི། །ཤར་སོགས་རིམ་བཞིན་གནས་པའོ། །འོད་འབར་  
སྣ་ཚོགས་འཁྲུགས་འོད་བཅས། །པདྨ་རྒྱན་བཅས་ཕྲེང་བས་མཛེས། །དབང་བསྐུར་བྱིན་བརླབས་རྫོགས་བྱས་ཏེ། །དབུ་ལ་རིགས་ཀྱི་བ་དག་པོས་མཚན། །སྦྱོར་བས་རིགས་ཀྱི་དཀྱིལ་འཁོར་བསྐུལ། །ཆགས་པའི་ཚུལ་བཅས་མདུན་དུ་བཞུགས། །ཐལ་མོ་པདྨ་ཁ་འབུས་  
  
།རང་གི་འབྱོར་ལྡན་སྙིང་གར་བཅིང། །མཐེ་བོ་མཐེའུ་ཆུང་འདབ་མ་བཞིན། །རྒྱས་པར་འདུད་པའི་ཕྱག་ཀྱང་བྱ། །ཨོཾ་ཨ་ཏི་བཧུ་ཧྲཱི། གར་བསྒྱུར་གཡས་གཡོན་ཐལ་མོས་བརྡབ། །པདྨོ་གར་གྱི་མཆོད་པ་འབུལ། །ཚད་མེད་བཞི་ཡི་སྦྱོར་བ་ཡིས། །ལྷ་རྣམས་གཉིས་སུ་མེད་པར་  
བྱ༑ །ཧྲཱི་རྣལ་འབྱོར་དེ་ཉིད་བཅོམ་ལྡན་འདས། །རྡོ་རྗེ་སེམས་དཔའ་དེ་བཞིན་གཤེགས། །འདོད་ཆགས་ཐམས་ཅད་རྣམ་དག་ཕྱིར། །པདྨའི་ཕྱག་རྒྱ་དཔལ་དུ་གནས། །མི་འགྱུར་དམ་པ་དག་པའི་ཕྱིར། །ཤེལ་སྒོང་བཞིན་དུ་དག་པ་འདྲ། །འདོད་ཆགས་ཐམས་ཅད་བསལ་བའི་ཕྱིར། །  
འབར་བ་སྣ་ཚོགས་འཁྲིགས་པའི་འོད། །སངས་རྒྱས་རིན་ཆེན་རབ་ཏུ་སྤྲས། །གོས་དང་སྣ་ཚོགས་རྒྱན་གྱིས་མཛེས། །སངས་རྒྱས་ཐམས་ཅད་འདུས་པ་ཡི། །བདེ་བ་ཅན་བཞིན་དམ་པར་འགྱུར། །གར་ཐབས་རྣམ་པ་སྣ་ཚོགས་ཀྱིས། །ཡོངས་སུ་བསྒྱུར་ཞིང་གར་བྱས་པ། །པདྨའི་མཚན་  
མཆོག་པདྨོར་བཅས། །ཕྱག་ནི་རྒྱ་རྣམས་འཁོར་ལོ་བསྐོར། །གཡས་དང་གཡོན་གྱི་སྦྱོར་བ་ཡིས། །སྐྱིལ་མོ་ཀྲུང་ནི་ཕྱེད་མར་བཅས། །ཨོཾ་སྭ་བྷཱ་ཝ་བི་ཤུདྡྷ་པདྨ་ནརྟེ་ཤྭ་རི་ཧྲཱི་མ་ཧཱ་མུ་དྲ་ཧྲཱི། སྙེམས་པའི་ལག་པ་གཡོན་པ་ཡིས། །པདྨ་དམར་པོ་ཅི་བདེར་གཟུང། །རང་གི་སྙིང་གར་  
འདེན་པའི་ཚུལ། །གཡས་པས་འདབ་མ་ཁ་འབྱེད་པའོ། །ཨོཾ་སརྦ་ཏ་ཐཱ་ག་ཏཱ་པདྨེ་ཛྫ་མ་ཧཱ་མུ་དྲ་ཧྲཱི། སྙེམས་པའི་ལག་པ་གཡོན་པ་ཡི། །སྐྱིལ་མོ་ཀྲུང་ནི་ཕྱེད་མར་བྱ། །པདྨ་སྔོན་པོ་ཅི་བདེར་གཟུང། །རང་གི་སྙིང་གར་འདྲེན་ཚུལ་གྱིས། །བུད་མེད་ཕྱག་རྒྱ་བཅིང་བར་བྱ། །ཧཱུཾ་བཛྲ་པདྨི་མ་ཧཱ་  
མུ་དྲ་ཧྲཱི། སྙེམས་པའི་ལག་པ་གཡོན་པ་ཡིས། །པདྨ་དཀར་པོ་ཅི་བདེར་གཟུང། །འཁོར་ལོའི་ཕྱག་རྒྱ་བཅིངས་ནས་ནི། །ཆོས་ཀྱི་འཁོར་ལོ་རབ་ཏུ་བསྐོར། །ཧེ་པདྨི་པདྨི་བཾ་མ་ཧཱ་མུ་དྲ་ཧྲཱི། སྙེམས་པའི་ལག་པ་གཡོན་པ་ཡིས། །པདྨ་མཐིང་ག་ཅི་བདེར་གཟུང། །གཡས་པ་རབ་  
ཏུ་གར་བྱེད་པ། །དཔལ་གྱི་ཕྱག་རྒྱ་བ་དན་གསུམ། །ཧོ་པདྨ་ནི་རཛཾ་མ་ཧཱ་མུ་དྲ་ཧྲཱི། སྙེམས་པའི་ལག་པ་གཡོན་པ་ཡིས། །པདྨ་དམར་པོ་ཅི་བདེར་གཟུང། །གཡས་པས་རྡོ་རྗེ་སྟོད་བྱེད་ཅིང། །གཞན་དག་ཟིལ་གནོན་འཇིགས་པའི་ཚུལ། །ཧཱུཾ་པདྨ་ཙཎྜ་ཤྭ་རི་ཧཱུཾ་ཕཊ། མ་ཧཱ་མུ་དྲ་ཧྲཱི་  
  
༄༅། །སྙེམས་པའི་ལག་པ་གཡོན་པ་ཡིས། །སྣ་ཚོགས་པདྨ་ཅི་བདེར་གཟུང། །གཡས་ཀྱི་འཁོར་ལོའི་ཕྱག་རྒྱ་ཡིས། །ཁམས་གསུམ་ཕྲིན་ལས་གནོན་པའོ། །ཧེ་མ་ཧཱ་བི་ཤྭ་པདྨ་མུ་དྲེ་སིདྡྷྱ་ཧཱུཾ་ཕཊ། མ་ཧཱ་མུ་དྲ་ཧྲཱི། སྙེམས་པའི་ལག་པ་གཡོན་པ་ཡིས། །པདྨ་མཐིང་ག་  
ཅི་བདེར་གཟུང། །གཡས་པས་རབ་ཏུ་གར་བྱེད་པས། །ཆུ་སྲིན་ཚུལ་དུ་བསྒྲེང་བར་བྱ། །ཧྲཱི་པདྨི་པདྨི་ཧཱུཾ་ཨཱ་མ་ཧཱ་མུ་དྲ་ཧྲཱི། སྙེམས་པའི་ལག་པ་གཡོན་པ་ཡིས། །པདྨ་ལེ་བརྒན་ཅི་བདེར་གཟུང། །རང་གི་སྙིང་གར་འདྲེན་ཚུལ་གྱིས། །རྡོ་རྗེའི་ཕྱག་རྒྱ་བཅིང་བར་བྱ། །ཧོ་པདྨོ་ཤྭ་ཏྲ་མ་  
ཧཱུཾ་ཛྫ། མ་ཧཱ་མུ་དྲ་ཧྲཱི། དེ་བཞིན་གཤེགས་པ་ཐམས་ཅད་ལ། །སོགས་པའི་གཟུགས་མཆོག་སྣ་ཚོགས་འཛིན། །སེམས་ཅན་རྣམ་པ་སྣ་ཚོགས་ཀྱིས། །འདུལ་མཆོག་དངོས་གྲུབ་མཆོག་མངའ་བ། །སེམས་དཔའ་པདྨོ་དགའ་བའི་མཆོག། །སྒྱུར་མའི་དགའ་བ་བསྟན་དུ་གསོལ། །ཨ་ལ་  
ལ་ཧོ༑ །ཨེ་མ་ཧོ། །གར་དབང་ཐར་པའི་གར་མཛོད་ཅིག། །སངས་རྒྱས་རྡོ་རྗེ་འཛིན་པའི་བདག། །ཚངས་པ་འཇུག་སེལ་དབང་ཕྱུག་བདག། །ཉི་ཟླ་བདག་ལགས་ཨ་ལ་ལ་ཧོ། །པདྨོ་སྒྱུ་མ་དཔལ་སྣ་ཚོགས། །འདུལ་མཛད་དགའ་བའི་ཚུལ་དགར་མཛོད། །པདྨོ་དམ་ཚིག་སངས་རྒྱས་  
ཀྱི༑ །དབང་ཕྱུག་གར་རྣམས་མཛད་དུ་གསོལ། །འདོད་ཆགས་རྣམ་པར་སྦྱོང་བ་དག། །ཐམས་ཅད་ད་རུང་རྣམ་པར་སྦྱོང། །པདྨོ་འཛིན་པས་མངོན་སུམ་དུ། །སྤྱན་སྔར་གར་མཁན་མཛོད་ཅིག། །ཨོཾ་ཏཱ་རེ་ཏུདྷཱ་རེ་སཱཧཱ། རྡོ་རྗེ་ཐལ་མོ་མཉམ་སྦྱར་ན། །གོང་མ་མཉམ་པ་རབ་ཏུ་  
བསྒྲུབ༑ །ཐེ་བོ་མཐེའུ་ཆུང་འདབ་མ་བཞི། །པདྨ་དྲི་མེད་རབ་ཏུ་རྒྱས། །བརྡེག་པའི་ཁུ་ཚུར་བཅངས་པ་ལས། །མཐེ་མོ་དག་ལ་གུང་མོ་གཞག་པདྨའི་ཁུ་ཚུར་གྲུབ་པ་སྟེ། །ཐམས་ཅད་གྲུབ་པའི་ལས་ལ་སྦྱར། །ཕྱི་ནང་གསང་བའི་མཆོད་ཚོགས་དག། །བྱིན་རླབས་སྔགས་དང་  
ཕྱག་རྒྱས་དབུལ། །མཉམ་མེད་མི་གཡོ་ལ་སོགས་པའི། །བསྟོད་པའི་ཕྱག་རྒྱ་མཉེས་པར་བྱ། །སྨོན་ལམ་རྒྱས་གདབ་བྱས་ནས་ནི། །བཟླས་བརྗོད་ཐིག་ལེ་ཕྲ་མོ་དང། །དཀྱིལ་འཁོར་དེ་ཉིད་གང་རུང་གིས། །མཚན་མའི་དམིགས་པ་བརྟན་པར་བྱ། །ཕོ་བྲང་བཀྲ་ཤིས་མཚན་ལྡན་  
  
།པདྨ་ལ་གནས་གསང་བའི་མིང། །བདུད་རྩིས་བཀང་བ་བསྒྲུབ་པའི་མཆོག། །རིགས་ཀྱི་དཀྱིལ་འཁོར་ཕྱག་རྒྱ་ར་བཅས། །གསང་སྔགས་མཐའ་རྒྱན་མ་ཉམས་པར། །འཕྲོ་འདུའི་དམིགས་པ་གསལ་ལྡན་ཞིང། །བསྐུལ་ཚིག་གླུ་དབྱངས་ཕྱག་རྒྱའི་གར། །བཟའ་བཏུང་  
ཚོགས་བཅས་རོལ་པས་སྤྱད། །ལྷ་མཉེས་མགྲོན་ཚིམ་ལས་གྲུབ་བྱེད། །ཚོགས་སྒྲུབ་སྦྱིན་སྲེག་ལྷག་མའི་ལས། །ལས་རྫོགས་མཆོད་བསྟོད་བསྐུལ་བྱས་ཤིང། །རང་གི་གནས་སུ་བསྡུས་ནས་ནི། །མཚན་མ་ཀུན་དང་ཡོངས་བྲལ་བའི། །གཉིས་མེད་དབྱིངས་སུ་གནས་པར་  
བྱ༑ །ཇི་ལྟར་པདྨ་དམར་པོ་འདི། །ཆགས་པའི་ཉེས་པས་མི་གོས་པ། །རྣལ་འབྱོར་ལྡན་པས་དེ་བཞིན་དུ། །གནས་ཀྱི་ཉེས་པས་ཡོང་མི་གོས། །ཐམས་ཅད་རྒྱས་བར་བྱ་བའི་ཕྱིར། །རྡོ་རྗེ་ཉི་མའི་ཚོགས་སྒྲུབ་སྟེ། །དཔལ་དང་བཟི་མདངས་ཀུན་གྲུབ་པའི། །རྒྱས་པའི་ལོངས་  
སྤྱོད་དགོད་པར་བྱ། །གཞི་ཡི་ཏིང་འཛིན་ནས་བཟུང་སྟེ། །ཕྲེང་བས་བརྒྱན་པའི་བར་དུ་བསྒོམ། །ཕོ་བྲང་ནང་གི་མཚན་བཅས་སོགས། །རིན་ཆེན་འབར་བ་ཆ་བརྒྱད་པ། །ཉིས་རིམ་ལྟེ་བ་རེའུ་ཆ་དགུ། །རིན་ཆེན་ཕྲེང་བ་མུ་ཁྱུད་འཛིན། །ཀ་བ་མཆོག་བརྒྱད་རིན་ཆེན་ཏོག། །སྣ་བདུན་  
པདྨའི་གདན་གྱིས་མཚན། །ཕྱི་རོལ་རབ་དུར་ཁྲོད་དང། །ཀུན་འབྱུང་འཁོར་ཡུག་ཏུ་བཞིས་མཚན། །མངོན་པར་བྱང་ཆུབ་རྣམ་ལྔ་ཡིས། །མགོན་པོ་རྒྱུ་ཡི་སེམས་དཔའ་བསྐྱེད། །སྐུ་མདོག་རྒྱན་ཆ་ནས་བཟུང་སྟེ། །བྱིན་རླབས་སྤྲུལ་པས་དག་པར་བསྒོམ། །རང་འོད་རིག་མ་བསྐྱེད་པ་ནས། །  
ལྷ་མོས་བསྐུལ་བའི་མཐར་ཐུག་བརྩམ། །ཐུགས་རྗེས་འགྲོ་བའི་རྒྱུད་གཟིགས་ཏེ། །ཏཾ་ཡིག་ནོར་བུ་མདའ་ལས་བྱུང། །ཨོཾ་སིདྡྷྱ་བཧུ་སིདྡྷྱ་བཧུ། སིདྡྷྱ་ས་མ་སིདྡྷྱ་ཤ། མ་ཧཱ་བཛྲ་རཏྣ་བྷ་ཝཱ་ཏ་ཏྲཱཾ། དཔལ་ལྡན་རྡོ་རྗེ་ཉི་མ་རྒྱལ། །གསེར་མདོག་ཞལ་བཞི་ཕྱག་མཛེས་མཚུངས། །གཡས་པས་མདའ་གསོར་  
གཡོན་གཞུ་འཛིན། །འཛུམ་བཅས་གཡོན་མིག་གྱེན་དུ་གཟིགས། །གཡས་ཀྱི་འོག་མས་རལ་གྲི་འཛིན། །གཡོན་པ་པདྨ་ཉི་དཀྱིལ་ལ། །རྡོ་རྗེ་རྩེ་ལྔ་འབར་བ་གནས། །ཞབས་གཉིས་རྒྱལ་པོའི་སྐྱིལ་མོ་ཀྲུང། །ཁྲོ་མདངས་པདྨ་རཱ་གའི་མདོག། །ཉི་མའི་དཀྱིལ་འཁོར་འབར་བས་མཚན་  
  
༄༅། །རིན་ཆེན་སྣ་ཚོགས་རྒྱན་དང་གོས། །མཚན་དཔེ་ཕྱག་རྒྱ་ལྔ་ཡིས་མཚན། །སྐུ་གསུང་ཐུགས་ཀྱི་རྡོ་རྗེ་དང། །ཡེ་ཤེས་སེམས་དཔའ་སྔགས་དང་བཅས། །སངས་རྒྱས་ཀུན་གྱི་དབང་བསྐུར་ཞིང། །དབུ་ལ་རིགས་ཀྱི་བདག་པོས་བརྒྱན། །རྡོ་རྗེ་ཐལ་མོ་མཉམ་སྦྱར་  
ནས༑ །མཛུབ་གཉིས་མཉམ་སྟེ་ཕྱི་རུ་དགུ། །མཐེ་བོང་གཉིས་ནི་རབ་ཏུ་བརྐྱང། །རྡོ་རྗེ་ནོར་བུ་དཔལ་བར་གཞག་ཨོཾ་ཨ་བཧི་ཥིཉྩ་ཏྲཱཾ། རིན་ཆེན་མྱུ་གུའི་ཕྱག་རྒྱ་ཕྲེང། །དར་དཔྱངས་དགེས་པའི་ཐལ་མོར་བཅས། །རང་འོད་ཡུམ་དང་འཁྲིལ་པ་ལས། །གསང་གནས་ཧྲཱིདང་ཨས་བརྒྱན་ཏེ།།  
རིན་ཆེན་འབར་བ་ཕཊ་དད་བཅས། །བརྡས་བསྐུལ་གཉིས་མེད་རོལ་པ་མཛད། །ལིངྒ་བསྒྲེད་བ་རང་བྱུང་བ། །བརླ་ཡི་དབུས་སུ་གཞུག་བྱས་ནས། །ལིངྒ་རིན་ཆེན་བྱིན་བརླབས་ཏེ། །རྡོ་རྗེ་ཉི་མར་བདག་མངོན་བསྐྱེད། །གསང་གནས་སོ་སོའི་གདན་དག་ལ། །ཆོས་ཀྱི་སྙིང་པོས་ལྷ་རྣམས་  
བསྐྱེད༑ །ཏྲཾ་ལས་རྡོ་རྗེ་ཉི་མ་སྟེ། །གསང་གནས་དབུས་ཀྱི་གདན་ལའོ། །ཛལས་ལྷ་མོ་དབང་བསྐུར་མ། །ལྷཱུཾ་གིས་ལྷ་མོ་གཏེར་ལྡན་མཆོག་བཾ་ལས་རྒྱལ་མཚན་མཆོག་ལྡན་སྟེ། ཧོལས་ལྷ་མོ་མཆོད་ཆེན་མོ། །དེ་བཞིན་ཨོཾ་ལས་མདའ་འཛིན་རྒྱལ། །ཧྲཱིལས་རལ་གྲི་འཛིན་མ་  
ཡིན༑ །ཧོ་ཡིས་ལྷ་མོ་ཉི་མ་སྟེ། །ལྷཾ་ལས་རྡོ་རྗེ་མེ་མའོ། །ལྷག་པའི་ལྷ་མོ་གླིང་སོགས་རྣམས། །རྡོ་རྗེ་སེམས་དཔའི་དཀྱིལ་འཁོར་བཞིན། །བྷ་གར་ལིངྒ་བཅུ་གནས་ནི། །དེར་ནི་ཏཾ་ཡིག་བསྒོམ་པར་བྱ། །རྡོ་རྗེ་ཉི་མའི་གཟུགས་འདྲ་བ། །སྐུ་གཉིས་ལྡན་པར་སྤྲོ་བྱའོ། །ཨོཾ་སིདྡྷྱ་བཧུ་སིདྡྷྱ་  
བཧུ་སིདྡྷྱ་ས་མ་སིདྡྷྱ་ཤ། མ་ཧཱ་བཛྲ་ར་ཏྣ་བྷ་བ་ཏ་ཏ་ཏྲཾ་ཛྫ། ཕྱོགས་བཅུར་དོན་མཛད་འདུས་པ་དག་གཙོ་བོ་ཡབ་ཡུམ་ལ་གཟུག་བྱ། །ལྷ་མོ་དབང་བསྐུར་དཀར་གསལ་མདངས། །དབུ་རྒྱན་རྩེ་ལྔ་བུམ་པའི་ཆུ། །བཛྲ་ས་ཏྭ་ཛཛྫ། གཏེར་ལྡན་སེར་མོ་ཕྱག་གཉིས་ན། །རིན་ཆེན་གཏེར་གྱི་  
བུམ་པ་ཐོགས། །བཛྲ་རཏྣ་ཧཱུཾ་ཛྫ། རྒྱལ་མཚན་མཆོག་ལྡན་དམར་བའི་མད་ངས། །རྒྱལ་མཚན་རིན་ཆེན་ཏོག་བཅས་འཛིན། །བཛྲ་རཏྣ་མ་བཾ་ཛྫ། །མཆོད་ཆེན་ལྗང་སྔོན་རིན་ཆེན་སྣོད། །རིན་ཆེན་མཆོད་རྫས་གང་བ་འཛིན། །བཛྲ་ཀརྨ་ཧོཛྫ། དེ་དག་གཙོ་བོའི་ཕྱོགས་བཞི་ཡི། །  
  
།མདའ་གཞུ་དམར་སེར་མཚན་ཐུན་ཕྱག་ཤར་ཀྱི་ཕྱོགས་ཀྱི་རྩེ་ལ་དགོད། །ཨོཾ་པྲ་ཏི་བཛྲ་ནི་མ་ཛྫ། རྡོ་རྗེ་ཁ་ཊུའཾ་བཻཊཱུ་རྱ། རལ་གྲི་ཁ་ཊཱཾ་ལྷོ་ཡི་རྩེ། །ཨོཾ་བཛྲ་པྲ་ཏི་ཧྲཱིཛྫ། རྡོ་རྗེ་ཉི་མ་དམར་སེར་མདངས། །ཉི་མའི་དཀྱིལ་འཁོར་ནུབ་ཀྱི་ཕྱོགས། །ཨོཾ་ཙིནྟ་  
མ་ནི་ཧོ་ཛྫ། རྡོ་རྗེ་མི་མོ་ལྗང་སེར་མདོག་རྡོ་རྗེ་སྣོད་བཅས་མི་འཛིན་བྱང། ཨོཾ་བཛྲ་མ་ཥ་ཧཱ་ཥྚཾ་ཛྫ། །ཕྱི་རོལ་ཤ་སོགས་པདྨའི་གདན། །རིན་ཆེན་འབར་བའི་རྩིབས་ལ་གནས། །འོད་འབར་སྣ་ཚོགས་འཁྲུགས་འོད་བཅས། །རིན་ཆེན་རྒྱན་ཕྲེད་ན་བཟའ་བཀླུབས། །བྱིན་རླབས་དབང་བསྐུར་  
རིགས་བདག་གིས། །དམ་ཚིག་དཀྱིལ་འཁོར་གསལ་བར་འགྱུར། །སྦྱོར་བས་རང་གི་དཀྱིལ་འཁོར་བསྐུལ། །རྒྱལ་བའི་ཚུལ་བརྗིད་གདན་ལ་བཞུགས། །ལུས་ཀུན་ས་ལ་བསྙལ་བྱས་ཏེ། །གནས་གསུམ་ཐལ་སྦྱར་ཕྱག་འཚལ་ལོ། །ཨོཾ་ཨ་ཏི་བྷཱུ་ཧྲཱཾ། གར་བསྒྱུར་རིན་ཆེན་ཐལ་སྦྱར་ནས། །ཉི་མའི་ཚོགས་མ་ཉེས་  
མཆོད་པ་དབུལ། །ཚད་མེད་བཞི་ཡི་སྦྱོར་བ་ཡིས། །ལྷ་རྣམས་གཉིས་སུ་མེད་པར་བྱ། །ཏྲཱཾ་རྣལ་འབྱོར་དེ་ནིང་བཅོམ་ལྡན་འདས། །རྡོ་རྗེ་སེམས་དཔའ་དེ་བཞིན་གཤེགས། །ནོར་མཆོག་རྣམ་པར་སྤྱང་བའི་ཕྱིར། །རྡོ་རྗེ་ཉི་མའི་ཕྱག་རྒྱར་གནས། །ནམ་མཁའ་སྙིང་པོ་ཐམས་ཅད་  
ཕྱོགས༑ །རེ་བ་ཐམས་ཅད་ཡོངས་རྫོགས་པར། །བུད་མེད་ལ་སོགས་རིན་ཆེན་མཆོག་རིན་ཆེན་ཐམས་ཅད་མཁའ་ལས་འབེབས། །དྲག་པོ་འདུས་པའི་འཇིག་རྟེན་རྣམས། །དྲག་པོ་ཉིད་ཀྱིས་སྒྲུབ་པར་བྱེད། །ཉི་མའི་གཟུགས་དང་སྤྱོད་ལམ་དང། །ཚུལ་དང་གཟི་བརྗིད་ཆེན་པོ་  
སྟོན༑ །རྡོ་རྗེ་གཞུ་དང་མདའ་མཆོག་དང། །ཤིན་ཏུ་ལེགས་པར་བཟུང་བ་སྟེ། མདངས་གསལ་འཛུམ་དང་བཅས་པའི་སྤྱན། །གཡོན་པས་འབྱེད་ཅིང་གྱེན་དུ་འདེགས། །རྡོ་རྗེ་པུས་མོ་གཉིས་གཞིབས་ཏེ། །རྒྱལ་པོའི་སྐྱིལ་མོ་ཀྲུང་བཅས་ནས། །རང་གི་སྟན་ལ་འདུག་ནས་ནི། །བགེགས་  
ནམས་ཐམས་ཅད་གཞིག་པར་བྱ། །ཨོཾ་སིདྡྷྱ་བཧུ་སིདྡྷྱ་བཧུ་སིདྡྷྱ་ས་མ་སིདྡྷྱ་ཤ། མ་ཧཱ་བཛྲ་རཏྣ་བྷ་ཝ་ཏ་ཏྲཱཾ། མ་ཧཱ་མུ་དྲ་ཏྲཱཾ། ཁམས་གསུམ་གནས་ཀུན་དག་མཛད་ཅིང། ཆོས་ཀྱི་རྒྱལ་པོར་དབང་བསྐུར་བའི། །ཡེ་ཤེས་ལྡས་མཚན་རྒྱན་གྱིས་སྤྲས། །སྐྱོན་གྱིས་མ་གོས་སྒྲིབ་ཚོགས་སྤངས། །བཛྲ་  
  
༄༅། །ས་ཏྭ་ཛམ་ཧཱ་མུ་དྲ་ཏྲཾ། རྒྱལ་སྲིད་ཀུན་ལ་ལོངས་སྤྱོད་ཅིང། །འཕགས་པའི་ནོར་ཚོགས་ཟག་པ་མེད། །རང་བཞིན་མི་འགྱུར་ལྷུན་གྲུབ་རྒྱས། །རྟག་ཏུ་འགྱུར་མེད་རྣམ་པར་སྤྱོད། །བཛྲ་རཏྣ་ཧཱུཾ་མ་ཧཱ་མུ་དྲ་ཏྲཾ། ཆོས་ཀུན་མཚན་མ་ལས་རྒྱལ་ཞིང། །ཡོན་  
ཏན་ཚོགས་ལྡན་ནུབ་པ་མེད། །ཆགས་པའི་ཐུགས་རྗེས་ཀུན་ཁྱབ་མཛད། །མཆོག་གི་མཚན་མས་མཉེས་པའི་ཚུལ། །བཛྲ་དྷྱརྨཱ་བཾ་མ་ཧཱ་མུ་དྲ་ཏྲཾ། མཉེས་མཛད་ཕྲིན་ལས་ཀུན་སྤྱོད་ཅིང། །ཀུན་འབྱུང་ཡོན་ཏན་སྣོད་བཅུད་སོགས། །རྣམ་ཀུན་སྤུངས་པའི་སྤྲིན་ཆེན་པོ། །སྣ་ཚོགས་ལས་མཛད་  
འགྱུར་བ་མེད། །བཛྲ་ཀརྨཱ་ཧོཿ་མྷཱ་མུ་དྲ་ཏྲཾ། ཐབས་དང་ཤེས་རབ་འབྲེལ་པའི་མཆོག་རྒྱ་ཆེན་ཟབ་མོའི་དབྱིངས་སུ་སྦྱོར། །ཆགས་པའི་སྐྱོན་བྲལ་རྒྱས་བྱེད་མདངས། །ཐུགས་རྗེ་མཛད་པས་བཤོལ་བ་མེད། །ཨོཾ་བྲ་ཏི་བཛྲ་ནི་ཕཊ། མ་ཧཱ་མུ་དྲ་ཏྲཾ། སྐུ་གསུང་ཐུགས་མཆོག་རྟགས་ལྡན་  
པས༑ །སྣ་ཚོགས་སྒྲར་བཅས་ཁམས་གསུམ་གནོན། །ཤེས་རབ་མཚོན་ཚོགས་གཡུལ་ལས་རྒྱལ། །དོན་དམ་འགྱུར་མེད་མཁའ་འགྲོ་མ། །ཨོཾ་བཛྲ་པྲ་ཏི་ཧྲིམ་ཧཱ་མུ་དྲ་ཧྲཾ། སྲ་བརྟན་མི་ཤིགས་འགྲོ་རྒྱུད་ཁྱབ། །འོད་མདངས་གསལ་བའི་དཀྱིལ་འཁོར་ཅན། །ལྷག་པའི་ཐུགས་  
གཉིས་དབྲི་དཀྲོལ་མེད། །དེ་ཉིད་བཞིན་འདས་ཚུལ་སྟོན་པའོ། །ཨོཾ་ཙིནྟ་མ་ནི་ཧོ་མ་ཧཱ་མུ་དྲ་ཧྲཾ། དྲག་པོ་བསྐལ་པས་འཁྲིགས་བྱས་ནས། །མི་མཐུན་གནས་ཀྱི་རྒྱུད་ཀུན་བསྲེག་ཀུན་སྤྱོད་ཡོན་ཏན་མཐར་ཕྱིན་པའི། །གསུང་གསུམ་རྟེན་བཅས་འགྲོ་ལ་སྟོན། །ཨོཾ་བཛྲ་མ་ཥཱམ་ཧཱ་ཥུཾ་མཧཱ་མུ་དྲ་  
ཏྲཾ༑ ཏྲཾ་ཁམས་གསུམ་ཀུན་གྱི་རྒྱལ་སྲིད་བདག་སྣ་ཚོགས་མཆོག་གི་ནོར་ལྡན་པས། །འཇལ་དུམ་གཡུལ་འགྱེད་ལ་སོགས་པའི། །རྣམ་མང་སངས་རྒྱས་ཀྱིས་འདུལ་ག་རྣམ་པ་སྣ་ཚོགས་འཇལ་དུམ་ལས། །རྣམ་པར་གྱལ་བའི་རྒྱལ་མཚན་ཅན། །རྡོ་རྗེ་ཉི་མའི་རྒྱལ་པོ་ཡི། །བདེ་  
མཆོག་སྒྱུ་མ་བསྟན་དུ་གསོལ། །སེམས་ཅན་སྤྲིན་ལ་བྱང་ཆུབ་སེམས། །མཆོག་སྦྱིན་སྣ་ཚོགས་ཆར་འབེབས་པ། །བདག་གི་རེ་བ་ཐམས་ཅད་བསྒྲུབ། །མྱུར་སྟོན་ཨ་ལ་ལ་ལ་ཧོ། །མི་ཟད་གཏེར་གྱི་དབང་བསྐུར་བ། །ཁྱབ་པར་བདག་ལ་བསྟན་དུ་གསོལ། །ཧཱུཾ་པ་པ་ཏ་ཏ་ཊྲ་ཊྲ་ཏ་ཏ། ཏཾ་ཏཾ་སཱ་ཧཱ། རྡོ་རྗེ་  
  
།མཛུབ་མོ་མཉམ་པར་ཕྱིར་བཀུག་སྟེ། །མཐེ་བོ་རྡོ་རྗེ་གཡོགས་པ་ནི། །རྡོ་རྗེ་དཔལ་གྱི་ནོར་བུ་ཡིན། །རྡོ་རྗེ་ཁུ་ཚུར་རིན་ཆེན་མཆོག་འབེབས་པ་ཐམས་ཅད་ཡོངས་རྫོགས་པའོ། །ཕྱི་ནང་གསང་བའི་མཆོད་ཚོགས་བདག་བྱིན་རླབས་སྔགས་དང་ཕྱག་རྒྱ་འབུལ། །མཉམ་མེད་མི་གཡོ་  
ལ་སོགས་པའི། །བསྟོད་པའི་ཕྱག་རྒྱས་མཉེས་པར་བྱ། །སྨོན་ལམ་རྒྱ་ཆེན་བཏབ་བྱས་ནས། །སླར་བརྗོད་ཐིག་ལེ་ཕྲ་མོ་དང། །དཀྱིལ་འཁོར་དེ་ཉིད་གང་རུང་གིས། །མཚོན་མའི་དཀྱིལ་འཁོར་བརྟན་པར་བྱ། །འབྱོར་ཚོགས་ཡོན་ཏན་རྒྱས་པའི་ཕྱིར། །རིན་ཆེན་སྣོད་བཟང་ལེགས་  
སྤྲས་པར། །དཀྱིལ་འཁོར་ཕོ་བྲང་ཐིག་གི་ས་དབྱེ། །བཟའ་བཏུང་བརྡ་སྦྱོར་བདུད་རྩིས་བཀང། །རིགས་ཀྱི་བསྒོམ་བཟླས་འཕྲོ་འདུར་བཅས། །གླུ་གར་དབྱངས་ཀྱི་སྤྲུལ་པར་བྱ། །གཉིས་མེད་རོལ་པས་ལོངས་སྤྱོད་ཅིང། །རྟེན་གྱི་དཀྱིལ་འཁོར་བཅང་བར་བྱ། །ལྷ་མཉེས་མགྲོན་ཚིམ་  
ལས་གྲུབ་བྱེད། །ཚོགས་འཁོར་སྦྱིན་སྲེག་ལྷག་མའི་ལས། །ལས་རྫོགས་མཆོད་བསྟོད་བསྐུལ་བྱས་ཤིང། །རང་གི་གནས་སུ་བསྡུས་ནས་ནི། །མཚན་མ་ཀུན་དང་ཡོངས་བྲལ་བའི། །མཉམ་ཉིད་དབྱིངས་སུ་གནས་པར་བྱ། །ཤིན་ཏུ་གདུག་ཅིང་དྲག་བོ་ལ། །ཞི་བས་ཕན་པར་མི་འགྱུར་  
ཏེ༑ །ཤེས་རབ་ཐབས་ཀྱི་སྦྱོར་བ་ནི། །རྣམ་པར་རྒྱལ་ཕྱིར་རབ་ཏུ་དྲག་སྣ་ཚོགས་ལས་རྣམས་བརྩམ་པའི་ཕྱིར། །རྟ་མཆོག་དཀྱིལ་འཁོར་མཆོད་བྱ་སྟེ། །བྲོ་གར་རྒྱའི་ཚིགས་བཅས་པས། །རང་གི་ལས་གཟུང་རྣམ་པར་འཕྲུལ། །དེ་བཞིན་ཉིད་ནས་བརྩམ་བྱ་སྟེ། །ཕྲེང་  
བས་བརྒྱན་པའི་བར་དུ་བསྒོམ། །ནང་གི་དཀྱིལ་འཁོར་དབྱིབས་དག་ནི། །སྣ་ཚོགས་པདྨ་འདབ་བརྒྱད་མཛེས། །འཁོར་ལོས་མཚན་པ་མུ་ཁྱད་མཆོག། །རིམ་གཉིས་རྒྱ་གྲམ་པདྨའི་གདན། །ཕྱི་རོལ་རབ་དུར་ཁྲོད་དང། །ཀུན་འབྱུང་ཁོར་ཡུག་གྲུབ་ཞིས་མཚན། །མངོན་པར་བྱང་ཆུབ་  
རྣམ་ལྔ་ཡིས། །མགོན་པོ་རྒྱུ་ཡི་སེམས་དཔའ་བསྐྱེད། །སྐུ་མདོག་རྒྱན་ཆ་ནས་བཟུང་སྟེ། །བྱིན་བརླབས་རྫོགས་པས་དག་པར་བྱ། །རང་འོད་རིག་མ་བསྐྱེད་པ་ནས། །ལྷ་མོས་བསྐུལ་བའི་མཐར་ཐུག་བརྩམ། །ཐུགས་རྗེས་འགྲོ་རྒྱུད་གཟིགས་མཛད་དེ། །ཧཾ་ཡིག་རྒྱ་གྲམ་ལས་བྱུང་  
  
༄༅། །བའོ༑ །ཨོཾ་སུམྦྷ་ནི་སུམྥ་ཧཱུཾ། རྟ་མཆོག་ལྗང་སེར་ཞལ་གསུམ་པ། །དབུས་སྟེང་རྟ་མགོ་ལྗང་སྔོན་བཅས། །བགེགས་བ་ཅས་དྲག་ཚུལ་ཞི་མདངས་ཁྲོས། །ལག་དང་བརྒྱད་བ་དཔའ་བོའི་མཆོག་གཡས་པས་བདན་[*BDEN?]གསུམ་པའི་ཕྱག་འདེགས་པའི་ཚུལ་དུ་  
མཛད་པ་དང། །གཉིས་པ་རྡོ་རྗེ་རྒྱ་གྲམ་འཛིན། །འོག་མ་གཉིས་ན་རལ་གྲི་མདའ། །གཡོན་གྱི་ས་སྣ་ཚོགས་པདྨ་དང། །ཤག་ཏི་རྩེ་གཅིག་བེ་ཆོན་གཟུ། །གཡས་ཀྱི་རྨིག་པ་དང་པོ་ཡིས། །དངོས་གྲུབ་གསུམ་དང་དཔལ་མོ་གནོན། །གཉིས་པས་ཞི་ལ་དགའ་བ་མོ། །གཡོན་པས་  
དྲག་པོ་ཁྱབ་འཇུག་དང། གཉིས་པས་ཚང་པ་འདོད་པའི་ལྷ། །རིན་ཆེན་སྣ་ཚོགས་རྒྱན་དང་གོས། །ཁྲོ་འཇུམ་ཕྲག་རྒྱ་ལྔ་ཡིས་སྤྲས། །སྐུ་གསུང་ཐུགས་ཀྱི་རྡོ་རྗེ་དང། །ཡེ་ཤེས་སེམས་དཔའ་སྔགས་དང་བཅས། །སངས་རྒྱས་ཀུན་གྱིས་དབང་བསྐུར་ཞིང། །དབུ་ལ་རིགས་ཀྱི་བདག་པོས་  
བརྒྱན། །སངས་རྒྱས་རིན་ཆེན་པདྨོ་དབང། །དེ་བཞིན་རྡོ་རྗེ་རིན་ཆེན་དང། །ཡིད་བཞིན་ནོར་བུ་རིན་ཆེན་མཆོག་རྟ་མཆོག་རབ་ཏུ་འགྲུབ་པར་འགྱུར། །ཨོཾ་ཨ་བཧི་ཥིཉྩ་ཧཾ། རྒྱ་གྲམ་ཕྲེད་བའི་ཕྱག་རྒྱ་དང། །དར་དཔྱངས་དགྱེས་པའི་ཐལ་མོར་བཅས། །རང་འོད་ཡུམ་དང་འཁྲིལ་བ་  
ལས༑ །གསང་གནས་ཧཱུཾ་དང་ཨས་བརྒྱན་ཏེ། །རྒྱ་གྲམ་འབར་བ་ཕཊ་དང་བཅས། །རྣམ་པར་ཐར་པ་ཨེ་དཀྱིལ་ཅན། །སམ་ཨ་སོགས་བརྡས་བསྐུལ་ནས། །ཛཧཱུཾ་བཾ་ཧོས་རོལ་པ་བྱ། །ལིངྒ་འགྲེང་བ་རང་འབྱུང་བ། །བརླ་ཡི་དབུས་སུ་གཞུག་བྱ་སྟེ། །ལིངྒ་སྣ་ཚོགས་རྡོ་རྗེ་  
སྟེ༑ །རྟ་ཡི་རྒྱལ་པོར་བདག་སྔོན་བ་སྐྱེད། །གསང་གནས་སོ་སོའི་གདན་དག་ལ། །ཆོས་ཀྱི་སྙིང་པོས་ལྷ་རྣམས་བསྐྱེད། །ཧཾ་གི་རྟ་མཆོག་རྒྱལ་པོ་སྟེ། །གསང་གནས་དབུས་ཀྱི་གདན་ལའོ། །ཛཱི་ལས་སྣ་ཚོགས་པདྨའི་རྒྱ། །ཧ་ལས་སྣ་ཚོགས་རྡོ་རྗེ་མ། །ཁྱད་པར་རྟ་ཡི་ལྷ་མོ་  
སྟེ༑ །གཡས་གཡོན་ཕྱོགས་ཀྱི་པདྨ་ལའོ། །འཁོར་ག་ཞན་རིགས་རྣམས་གང་རུང་གི། །ལྷ་མོ་ཉི་ཤུ་གོང་མ་བཞིན། །བྷ་གར་ལིངྒ་བཅུག་ནས་ནི། །དེར་ནི་ཧཱུཾ་ཡིག་བསྒོམ་པར་བྱ། །རྟ་མཆོག་རོལ་པའི་གཟུགས་དག་ནི། །སྐུ་གཉིས་ལྡན་པས་སྤྲོ་བྱའོ། །ཨོཾ་སུམྥ་ནི་སུམྥ་ཧཱུཾ་ཛྫ་  
  
གཙོ་བོ་ཡབ་ཡུམ་ལ་གཟུག་བྱ། །སྣ་ཚོགས་པདྨ་ལྗང་སེར་འཕྲོ། །མཚན་མཐུན་ཕྱག་རྒྱ་གཡས་ཀྱི་ཕྱོགས། ཨོཾ་བཧི་ཤ་བཛྲ་དྷ་བོ་ཛྫ། སྣ་ཚོགས་རྡོ་རྗེ་ལྗང་སྔོན་འཕྲོ། །མཚན་མཐུན་ཕྱག་འཛིན་གཡོན་གྱི་ཕྱོགས། །ཨོཾ་བྷཾ་ཤ་བཛྲ་ས་ཏྭ་ཛྫ། །འཁོར་གཞན་  
ལྷ་མོ་ཚོགས་བཅས་པ། །སྣ་ཚོགས་རྡོ་རྗེ་རྒྱན་ཕྲེང་མཛེས། །བྱིན་རླབས་དབང་བསྐུར་རྫོགས་བྱས་པས། །དམ་ཚིག་དཀྱིལ་འཁོར་གསལ་བར་སྣང། །སྦྱོར་བས་རང་རིགས་དཀྱིལ་འཁོར་བསྐུལ། །སྣ་ཚོགས་ཚུལ་གྱིས་མདུན་དུ་བཞུགས། །དཔལ་ལྡན་རྡོ་རྗེ་འགྱིང་བའི་ཐབས། །འཇུམ་  
པའི་མིག་གིས་ཕྱག་བྱའོ། །ཨོཾ་ཨ་ཏི་བཧུ་ཧཾ། གང་ངམ་འོན་ཏེ་སྟོང་ཡང་རུང། །ཡང་ན་ཅི་འབྱོར་པ་ཡིས་ཀྱང། །དམ་ཚིག་མཉམ་པར་བསྒྲུབ་པ་ཡིས། །མཆོད་པ་ཐམས་ཅད་འགྲུབ་པར་འགྱུར། །ཚད་མེད་བཞི་ཡི་སྦྱོར་བ་ཡིས། །ལྷ་རྣམས་གཉིས་སུ་མེད་པར་བྱ། །ཧཱུཾ་རྣལ་འབྱོར་དེ་ཉིད་  
བཅོམ་ལྡན་འདས། །རྡོ་རྗེ་སེམས་དཔའ་དེ་བཞིན་གཤེགས། །དྲག་ཤུལ་སྦྱོར་བས་རྣམས་སྦྱོར་བ། །རྟག་མཆོག་ཕྱག་རྒྱས་རབ་ཏུ་གནས། །ཐམས་ཅད་པདྨོ་མོས་པ་ཡིས། །སྡིག་མེད་སྟོབས་ཀྱི་ངོ་འཐོན་དུ། །རབ་ཏུ་གནོན་པའི་སྩལ་དག་གིས། །འཇིག་རྟེན་ཐམས་ཅད་རབ་ཏུ་འཇོམས། །འདོད་  
ཆགས་ཅན་ལ་གཡེམ་པར་སྟོན། །གདུག་པ་རྣམས་ལས་གདུག་པར་འགྱུར། །ཞི་བ་རྣམས་ལ་ཞི་བའི་མཆོག་དྲག་ཤུལ་ཅན་ལ་དྲག་ཤུལ་སྦྱོར། །ཞལ་བཞི་པ་ལ་ཕྱག་བཞི་པ། །ཞལ་བཞི་པ་ལ་རྨིག་པ་བཞིན། །རྟ་མགྲིན་རྒྱལ་པོ་ཆེན་པོ་སྟེ། །དབང་ཕྱག་དམ་པ་འགྲུབ་པར་འགྱུར། །གཡོན་  
པའི་ཁུ་ཚུར་མཛུབ་མོ་ཡིས། །དཔལ་ལྡན་པདྨ་སྣ་ཚོགས་འཛིན། །རྡོ་རྗེར་བཅས་ཤིང་སློང་བ་འགྲུབ། །གཡས་པ་སབ་དན་གསུམ་པ་བྱས། །གཡས་དང་གཡོན་པའི་སྦྱོར་པ་ཡིས། །བརྐྱང་བསྐུམ་པ་ཡི་ཚུལ་བྱས་ནས། །ཁྲོ་བོའི་སྐྱིལ་མོ་ཀྲུང་བཅས་ཏེ། །འཇིག་རྟེན་ཐམས་ཅད་རབ་ཏུ་བཤིག། །  
ཧཾ་མྱོས་བྱེད་སྟོང་པས་ལྷག་པ་ཡི། །བདེ་བར་འདོད་པའི་གཟུགས་སྟོན་པ། །འདུལ་བའི་དབང་གིས་གཤིན་རྗེའི་ཆོགས། །སྟོང་པས་ལྷག་པར་རབ་ཏུ་འཇིགས། །ཞི་བའི་སྐུར་ཡང་ཚངས་པའི་ཚོགས། །སྟོང་པས་ཤིན་ཏུ་ལྷག་པར་སྟོན། །དཀྱིལ་འཁོར་ཀུན་གྱི་མཆོག་དག་ཏུ། །དེ་བཞིན་  
  
༄༅། །གཤེགས་ཀུན་གྲུབ་པར་མཛོད། །ཐམས་ཅད་དག་པར་མོས་པ་ཡིས། །དོ་འཐོན་སྟོབས་ཀྱིས་ནོན་པས་གནོན། །ཨེ་ཧི་ཨི་ཧི་དབང་ཕྱུག་ཚོགས། །ཐམས་ཅད་རབ་ཤིག་རབ་ཏུ་ཤིག་རབ་ཀྱི་རྩལ་གྱིས་ནོན་པ་ཡིས། །སྟོབས་ཀྱི་ངོ་འཐོན་དབང་ཕྱུག་གནོན། །སྦྱོར་ཆེན་  
ཧུ་ལུ་ཧུ་ལུ་ཡི། །མིག་གསུམ་པ་ལས་གསུམ་གྲུབ་དྲོངས། །རབ་ཀྱི་རྩལ་གྱིས་མངོན་གནོན་པའི། །སྟོབས་ཀྱིས་པོ་འཐོན་མཐུ་ཆེན་གནོན། །མཉམ་སྦྱོར་རུ་ཏྲ་མ་སྙིང་ལས། །དཔལ་མི་དྲོངས་ཤེས་རབ་དྲོངས་ཤིག་རབ་ཀྱི་རྩལ་གྱིས་གནོན་པ་ཡིས། །སྟོབས་ཀྱི་ངོ་འཐོན་ཚང་པ་གནོན་  
སྦྱོར་ཆེན་ཚངས་པའི་སྒྱུ་མ་ལས། །སྒྲོལ་མ་དྲོངས་ཤིག་སྨར་ཏ། །རབ་ཀྱི་རྩལ་གྱིས་གནོན་པ་ཡི། །སྟོབས་ཀྱིས་ངོ་འཐོན་དགའ་དབང་གནོན། །མཉམ་སྦྱོར་ཀུན་གྱིས་བདག་ལ་དགའ། །དྲོངས་ཤིག་ཨ་ལ་ལ་ལ་ཧོ། །གདུག་ཅིག་ཁྲོ་ལ་རབ་གཏུམ་པའི། །སེམས་ཅན་བསྒྲལ་བའི་ཕྱིར་  
བསྒྲུབ་ཞུགས། །ཨ་ལ་ལ་ཧོ་ཨ་ལ་ལ་ལ་ཧོ། །ཨོཾ་སུ་མྦྷ་ནི་སུམྦྷ་ཧཱུཾ་པཊ། མ་ཧཱ་མུ་དྲ་ཧཾ། མཛའ་བོ་མི་ལ་བྱ་བའང་མིན། །ཡོངས་རྟོག་དེ་དག་མེད་ཀྱང་བླ། །དེ་འདྲའི་མཛའ་བོ་སྒྱུ་བཞིན་པས། །དེ་ལ་མཛའ་ཞེས་སུ་ཞིག་ཟེར། །རྒོལ་བ་མི་ལ་བྱང་མིན། ། ཡོངས་སུ་རྟོག་པ་མེད་ཀྱང་བླ། །དེ་འདྲའི་  
རྒོལ་བསྒྲུབ་བཞིན་པས། །དེ་ལ་སུ་ཞིག་པ་ཞེས་ཟེར། ཨོཾ་ཤྲཱི་པདྨ་བ་ཌ་བ་མ་ཁ་ཡོ་གེ་ཤརི་ཧི་ཧི་ཧི་ཧི་ཧཾ། རྡོ་རྗེ་ཐལ་མི་མཉམ་སྦྱར་ནས། །མཐེའུ་ཆུང་སྲིན་ལག་མཉམ་པར་བརྐྱང། །མཛུ་བ་མོ་རྩེ་བསྙམས་བཀུག་པ་ནི། །དཔལ་མཆོག་རྟ་ཞེས་གྲངས་པ་ཡི། །རྡོ་རྗེ་ཁུ་ཚུར་དཔལ་  
བཅིངས་ལ། །སོར་མོ་ཐམས་ཅད་ཡོངས་སུ་བཟུང། །དེ་ལྟར་ཕྱག་རྒྱ་གོང་མ་དང། །རང་རང་ལས་ལ་སྦྱར་བར་བྱ། །ཕྱིན་ང་གསང་བའི་མཆོད་ཚོགས་དག་བྱི་རླབས་སྔགས་དང་ཕྱག་རྒྱས་དབུལ། །མཉམ་མེད་མི་གཡོ་ལ་སོགས་པའི། །བསྟོད་པའི་ཕྱག་རྒྱས་མཉེས་པར་བྱ། །སྨོན་  
ལམ་རྒྱ་ཆེན་གདབ་བྱས་ནས། །བཟླས་བརྗོད་ཐིག་ལེ་ཕྲ་མོ་དང། །དཀྱིལ་འཁོར་དེ་ཉིད་གང་རུང་གིས། །མཚན་མའི་དཀྱིལ་འཁོར་བརྟན་པར་བྱ། །གླུ་གར་བྲོ་སྔགས་ཕྱག་རྒྱའི་ཚོགས། །ཕྲིན་ལས་རྣམ་བཞིའི་བཞིན་ལྟར་འཛུམ། །ལས་ཀྱི་བསྐུལ་ཚིག་དང་བཅས་པའི། །སྣ་ཚོགས་  
  
།ལྷ་མཉེས་མགྲོན་ཚིམ་ལས་གྲུབ་བྱེད། །ཚོགས་དང་སྦྱིན་སྲེག་ལྷག་མའི་ལས། །ལས་རྫོགས་མཆོད་བསྟོད་བསྐུལ་བྱས་ཤིང། །རང་གི་གནས་སུ་བསྡུས་ནས་ནི། །མཚན་མ་ཀུན་དང་ཡོངས་བྲལ་བའི། །མཉམ་ཉིད་དབྱིངས་སུ་གནས་པར་བྱ། །ཐམས་  
ཅད་དག་པར་མོས་པ་ཡིས། །སྡིག་མེད་སྟོབས་ཀྱིས་ངོ་འཐོན་དུ། །དྲག་ཤུལ་སྦྱོར་བས་མཉམ་སྦྱར་བས། །འཇིག་རྟེན་ཐམས་ཅད་གཞོམ་པར་བྱེད། །ཕྱག་རྒྱ་སྒྲུབ་པའི་དུས་སུ་ནི། །སྔ་མ་ལས་ནི་གནས་བསྒྱུར་ཏེ། །བསྐལ་པ་མེ་དཔུང་འཁྲིགས་པ་བཞེན། །འབར་བའི་ཚོགས་ནི་རྣམ་  
པར་བསམ། །གཞི་དང་རྟེན་པའི་ཏིང་འཛིན་ཉིད། །སྦྱོར་བ་བཞི་ཡིས་གསལ་བྱས་ཏེ། །དམ་ཚིག་འཕྲོ་འདུའི་ཡན་ལག་དག་མངོན་སུམ་སྣང་བ་ལྟར་གནས་ནས། །ཡེ་ཤེས་དཀྱིལ་འཁོར་ལ་དམིགས་ཤིང། །མདུན་ནས་གཉིས་མེད་དཀྱིལ་འཁོར་གྱི། །ཆོ་ག་རྫོགས་པར་སྤྱད་བྱས་  
པས༑ །ཡེ་ཤེས་དཀྱིལ་འཁོར་བསྒྲུབ་པར་བྱ། །འཁོར་བཅས་མཆོད་པ་རྫོགས་ནས་ནི། །བསྙེན་པའི་ལུང་བཞིན་བརྩོན་པས་འབད། །བསྙེན་པར་གནས་པའི་དབང་ཐོབ་ནས། །བསྒོམ་དབྱངས་ཡིན་གེ་འབྲུ་བརྒྱད་བསྟན། །འཕྲོ་འདུའི་ཡན་ལག་ཀུན་ལྡན་པས། །དབྱངས་དྲུག་  
བླངས་པས་དོན་དྲུག་གསལ། །སྔགས་མཆོག་ཡི་གེའི་འབྲུ་བརྗོད་པས། །དེས་ནི་དྲག་པོའི་དཀྱིལ་འཁོར་བསྐྱེད། །དགེ་མཆོག་དངོས་གྲུབ་ཀུན་བསྡུས་ཏེ། །གནས་གསུམ་བསྐོར་ཞིང་གསང་མཆོག་སྒྲུབ། །ཁྱད་པར་གསང་སྔགས་རིམ་པ་བཞིན། །འཕྲོ་འདུ་མཆོད་བསྟོད་བསྐུལ་  
ཚིག་ལྡན། །མཐར་ཕྱིན་གསང་སྔགས་རྒྱལ་པོ་ཡིས། །ལས་ཀྱི་སྦྱོར་བ་ཀུན་བརྩམ་བྱ། །མཉེས་ཤིང་མགྲོན་ཚིམ་ལས་གྲུབ་བྱེད། །ཚོགས་དང་སྦྱིན་སྲེག་ལྷག་པའི་ལས། །ལས་རྫོགས་མཆོད་བསྟོད་བསྐུལ་བྱས་ཤིང། །རང་གི་གནས་སུ་བསྡུས་ནས་ནི། །མཚན་མ་ཀུན་དང་ཡོངས་  
བྲལ་བའི། །མཉམ་ཉིད་དབྱིངས་སུ་གནས་པར་བྱ། །ཐམས་ཅད་ནམ་མཁའི་མཚན་ཉིད་དེ། །ནམ་མཁའ་ལ་ཡང་མཚན་ཉིད་མེད། །ཁམས་གསུམ་དག་ནི་མ་ལུས་པ། །ཐམས་ཅད་སྒྱུ་མ་ལྟ་བུ་སྟེ། །ཇི་ལྟར་སྒྱུ་མ་ཐམས་ཅད་དུ། །མཐོང་བ་དང་ནི་རེག་པར་འགྱུར། །དམིགས་  
  
༄༅། །སུ་ཡོད་པ་མ་ཡིན་ཏེ། །དེ་བཞིན་འགྲོ་བ་ཀུན་གྱི་ཚུལ། །དབུགས་དབྱུང་དཀྱིལ་འཁོར་རྣམ་དྲུག་དག་སྦྱོར་བ་བཞི་དང་ལྡན་པར་བྱ། །སྦྱོར་དང་རྗེས་སུ་སྦྱོར་བ་དང། །ཤིན་ཏུ་སྦྱོར་དང་སྦྱོར་ཆེན་པོ། །ཡེ་ཤེས་ཙམ་ལ་སྙོམས་འཇུག་པ། །སྦྱོར་བ་  
ཞེས་ནི་བཤད་པ་ཡིན། །ཡུམ་ལྡན་བྱིན་བརླབས་རོལ་པས་མཆོད། །གཞུག་པ་རྗེས་སུ་སྦྱོར་བའོ། །དག་མཛད་དཀྱིལ་འཁོར་རྫོགས་བྱས་ནས། །འཕྲོ་འདུ་ཤིན་ཏུ་སྦྱོར་བ་ཡིན། །བྱིན་བརླབས་དབང་བསྐུར་ལས་རྫོགས་པ། །སྦྱོར་བ་ཆེན་པོ་ཞེས་བྱའོ། །སྒྲུབ་པ་དངོས་གྲུབ་ཚུལ་  
བཞིན་དུ། །མཚན་བརྟགས་གསལ་བའི་གནས་ཤེས་པས། །བདག་གཞན་དོན་ཚོགས་ལས་སྦྱར་ཏེ། རེ་དོག་མཐའ་ཀུན་བྲལ་བས་བླང། །དེ་བཞིན་ཉིད་ནས་བརྩམ་བྱ་སྟེ། །ཕྲེང་བས་བརྒྱན་པའི་བར་དུ་བསྒོམ། །ནད་གི་དཀྱིལ་འཁོར་དབྱིབས་དག་ནི། །ཐིག་བཞིས་རྣམ་པར་ཕྱེ་བ་  
ལ༑ །སོ་སོའི་ཕོ་བྲང་ཇི་ལྟར་བར། །རིགས་བསྡུས་དཀྱིལ་འཁོར་རྒྱས་པའི་ཚུལ། །དབུས་སུ་རིགས་བདག་འཁོར་ལོ་སྟེ། །ཤར་དུ་དེ་བཞིན་གཤེགས་པའི་རིགས། །ལྷོ་ཕྱོགས་རྡོ་རྗེ་དྲ་པོའི་ཚོགས། །ནུབ་ཏུ་པདྨ་རྣམ་དག་ཆོས། །བྱང་ཕྱོགས་ཡོན་ཏན་རིན་ཆེན་མཛོད། །ཤར་  
མཚམས་བཞི་དཀྱིལ་སྡུད་པའི་ཚུལ། །ལྷོ་མཚམས་དྲག་པོ་སྲེག་བྱེད་ལྟར། །ནུབ་མཚམས་དབང་མཛད་གཡོ་བའི་བཞིན། །བྱང་མཚམས་རྒྱས་པ་དབང་ཆེན་ལྟར། །རང་དང་ཕྲེང་བས་མཛེས་པར་བྱ། །ཕོ་བྲང་ཁ་དོག་རིན་ཆེན་བཞི། །སྣ་ཚོགས་པདྨ་གདན་གྱིས་མཚན། །ཕྱི་རོལ་  
ར་བ་དུར་ཁྲོད་དང། །ཀུན་འབྱུང་ཁོར་ཡུག་ཏུ་བཞིས་མཚན། །མངོན་པར་བྱང་ཆུབ་རྣམ་ལྔ་ཡིས། །མགོན་པོ་རྒྱུ་ཡི་སེམས་དཔའ་བསྐྱེད། །སྐུ་མདོག་རྒྱན་ཆ་ནས་བཟུང་སྟེ། །བྱིན་རླབས་རྫོགས་པས་དག་པར་བྱ། །རང་འོད་རིག་མ་བསྐྱེད་པ་ནས། །ལྷ་མོས་བསྐུལ་བའི་མཐར་  
ཐུག་བར། །ཐུགས་རྗེས་འགྲོ་རྒྱུད་ལ་གཟིགས་ནས། །འོད་ཀྱི་གོང་བུ་ལས་འཕྲོ་བའི། །ཐིག་ལེ་རིན་ཆེན་སྣ་ལྔའི་མདངས། །ཕྱོགས་མཚམས་དབུས་ཀྱི་ལྟེ་བ་ལ། །ཡི་གེ་འཕྲོ་འདུས་མཚན་མ་སྟེ། །སྔགས་ཀྱི་ཕྱག་རྒྱ་ཆེན་པོའི་སྐུ། །སྐུ་མདོག་ཕྱག་ཆན་རྒྱན་ཆ་དང། །ཆ་ལུགས་  
  
།སྐུ་གསུངས་ཐུགས་ཀྱི་རྡོ་རྗེ་དང། །ཡེ་ཤེས་སེམས་སེམས་དཔའ་སྔགས་དང་བཅས། །སངས་རྒྱས་ཀུན་གྱིས་དབང་བསྐུར་ཞིང། །དབུ་ལ་རིགས་ཀྱི་བདག་པོས་མཚན། །སོ་སོའི་དབང་བསྐུར་ཕྱག་རྒྱ་དང། །རང་གི་གསང་སྔགས་བཅས་པའོ། །རིན་ཆེན་མྱུ་  
གུ་ལ་སོགས་དང། །དར་དབྱངས་དགྱེས་པའི་ཐལ་མོར་བཅས། །སོ་སོའི་ཡུམ་དང་འཁྲིལ་བ་ལས། །གསང་གནས་བྱིན་རླབས་བཅས་བསྐུལ་ཏེ། །སྙོམས་འཇུག་ཆོས་ཀྱི་སྙིང་པོ་ལས། །རིགས་དགུའི་དཀྱིལ་འཁོར་གསལ་བར་བསྒོམ། །ཕྱི་ནང་སྔགས་ཀྱིས་སྤྲོ་མཛད་  
ནས༑ །རང་རིག་དཀྱིལ་འཁོར་གནས་ལ་འཁོད། །བྱིན་རླབས་དབང་བསྐུར་རྫོགས་བྱས་པས། །དམ་ཚིག་དཀྱིལ་འཁོར་གསལ་བར་འགྱུར། །ཡེ་ཤེས་དཀྱིལ་འཁོར་རྒྱས་དམིགས་པས། །མདུན་གྱི་དཀྱིལ་འཁོར་མཉེས་པར་བྱ། །གཉིས་མེད་དཀྱིལ་འཁོར་རྒྱས་བཏབ་ནས། །  
ཆོ་ག་ལྷག་མས་མཉེས་པར་བྱ། །རྣམ་ཤེས་ཡེ་ཤེས་བྱེ་བྲག་གིས། །དཀྱིལ་འཁོར་དྲུག་གི་རིམ་པ་བཞིན། །ཡི་གེ་གཅིག་པའི་སྔགས་བཟླས་ཤིང། །ལས་བཞིའི་བསྐུལ་སྔགས་གསང་བ་ལ། །མཐའ་བརྒྱན་གྱུར་པས་གསོལ་གདབ་ཅིང། །བར་སྐབས་མཆོད་བསྟོད་འཕྲོ་འདུ་  
དང༑ །གླུ་དབྱངས་གར་གྱིས་བསྐུལ་བར་བྱ། །རྣམ་ཤེས་ཡེ་ཤེས་བྱེ་བྲག་གིས། །མཚན་མ་གང་རུང་གསལ་བར་བརྟག་རྡོ་རྗེས་མི་མཐུན་འཇོམས་བྱེད་ཅིང། །འཁོར་ལོས་ཁམས་གསུམ་གཙོ་བོར་འགྱུར། །མདའ་ཡིས་ཕྲ་བར་འབིགས་བྱེད་ཅིང། །རལ་གྲིས་ལྷ་མིན་གྲོང་  
ཁྱེར་འཇོམས། །པདྨས་ལྷ་མོ་ལ་སོགས་འགུགས། །རྩེ་གསུམ་ལྷ་དབང་དུ་ལ་འགྱུར་ཞིང། །བུམ་པས་བཀྲ་ཤིས་བདུད་རྩི་འགྲུབ། །རྒྱ་གྲམ་ས་འོག་གསེར་འགྱུར་རྩི། །ཉི་མས་གསེར་མདོག་འོད་དང་ལྡན། །ལྕགས་ཀྱུས་སྲིད་པའི་རྩེ་མོར་འགྲོ། །ནོར་བུས་གྲོང་ཁྱེར་རྒྱས་པར་  
བྱེད༑ །མེ་ལོང་མངོན་པར་ཤེས་པ་འགྲུབ། །པི་ཝང་སྣ་ཚོགས་གསུང་སྒྲོགས་ཤིང། །གླིང་བུས་ཆོས་ཀྱི་ཚིག་བརྗོད་པའོ། །གཞན་ཡང་གཟུགས་སོགས་མང་བཤད་པའི། །ཡུལ་དྲུག་སྣང་བའི་མཚན་མ་ཀུན། །ཏིང་འཛིན་སྔགས་དང་ལས་སྦྱར་ཞིང། །བརྩོན་ལྡན་བར་  
  
༄༅། །ཆད་མེད་པས་གཟུང། །གཡས་གཡོན་ཉི་ཟླའི་དཀྱིལ་འཁོར་ལ། །ཡབ་ཡུམ་ས་བོན་བཅུ་གཉིས་བསྒོམ། །ཟུང་དུ་སྤྲོས་ཤིང་འདུས་པ་ལས། །རིགས་ཀྱི་ལྷ་ཚོགས་སྙོམས་འཇུག་པའོ། །སོར་མོ་ཕན་ཚུན་སྤྱོར་རྫས་བསྣོལ། །གཉིས་མེད་རྡོ་རྗེ་ཐལ་མོའི་རྒྱ།།  
དེ་རྗེས་རྡོ་རྗེ་བསྡམས་པ་ལས། །གཡོན་མཛུབ་རྩེ་མོའི་ནང་དག་ཏུ། །གཡས་པའི་མཐེ་བོའི་མཚན་མ་གཟུག་ལེགས་བསྡམས་སྤྱོད་པ་དགའ་ཆེན་དཔལ། །འདི་ནི་སངས་རྒྱས་ཐམས་ཅད་ཀྱི། །ཐུན་མོང་སྔོན་འགྲོའི་ཡན་ལག་ཡིན། །དགའ་ཆེན་དཔལ་གྱི་རྡོ་རྗེ་ལས། །གུང་མོ་  
བཅིངས་པའི་ནང་དུ་གཞུག་མཐེ་བོད་མཐེའུ་ཆུང་རྩེ་མོ་ཅན། །རྡོ་རྗེའི་ཕྱག་རྒྱ་ཡོངས་སུ་བསྒྱུར། །དེ་ལས་གུང་མོ་ལྕགས་ཀྱུ་ནི། །སྙིང་གར་སྦྱོར་བ་དགུག་པའི་མཆོག་རྡོ་རྗེ་བསྡམས་པ་བྱས་ནས་ནི། །གུང་མོ་བཅིངས་པའི་ནང་དུ་གཞུག་མཐེའུ་ཆུང་མཐེ་བོའི་རྩེ་མོ་ཅན། །རྡོ་རྗེའི་  
ཕྱག་རྒྱ་ཡོངས་སུ་བསྒྱུར། །དེ་ལས་གུང་མོ་ལྕགས་ཀྱུ་ནི། །རྡོ་རྗེ་འཁོར་ལོ་སྣང་མཛད་རྒྱ། །རྡོ་རྗེའི་རྒྱ་བཅིངས་སྦྱོར་ལྡན་པས། །ཐལ་མོ་ཁོང་སྟོང་ཁེབས་པ་ཡི། །རྡོ་རྗེའི་ཕྱག་རྒྱ་བཅིངས་པ་ལས། །གུང་མོ་དེ་བཞིན་བཀུག་ནས་ནི། །རྡོ་རྗེ་རྡོ་རྗེ་ཞེས་བརྗོད་དེ། །གུང་མོ་ནམ་  
མཁའ་རྡོ་རྗེ་མཆོག་རྡོ་རྗེ་བསྡམས་པ་ལ་གནས་ཏེ། །རྡོ་རྗེའི་རྩེ་མོ་དེ་བཞིན་བསྙམས། །མཛུབ་མོ་གཉིས་ཀྱི་རྩེ་མོ་དགུག་རྡོ་རྗེ་ཕྱག་རྒྱ་དག་བྱེད་པའོ། །རྡོ་རྗེ་པདྨོར་བྱས་པ་ལས། །གུང་མོ་བཅིང་པའི་དབུས་ན་གནས། །མཐེའུ་ཆུང་བསྙམས་པའི་རྩེ་མོ་མདེའུ། །རྡོ་རྗེ་མདའ་  
ནི་ཡོངས་སུ་འཕང། །རྡོ་རྗེའི་ཕྱག་རྒྱ་ཡོངས་བཅིངས་ན། །གུད་མོ་བཅིངས་པ་ཕྱི་རོལ་གཞག་རྡོ་རྗེ་སྣ་ཚོགས་དཔལ་གྱི་རྒྱ། །ལྡང་བ་ཐམས་ཅད་རབ་སྒྲུབ་པའོ། །ལྟ་བས་མི་ངོམས་པ་ཡི་སྐུ། །ཐམས་ཅད་བདག་ཉིད་སྟོན་པར་མཛད། །ལེགས་སོ་ཞེས་པ་གྲུབ་པ་ནི། །དམ་པ་  
དག་ཀྱང་རབ་ཏུ་སྩོལ། །བསམ་པ་ཐམས་ཅད་ཡོངས་རྫོགས་པའི། །གྲུབ་པ་ཀུན་མཆོག་ཉམས་དགའ་བ། །ཇི་ལྟར་འདོད་པའི་ལོངས་སྤྱོད་དག་ཐམས་ཅད་ཀྱི་ནི་བདག་ཉིད་སྩོལ། །དབང་ཕྱུག་བདེ་བ་ལ་སོགས་དྲུག་སྐུ་དང་ཡེ་ཤེས་གསལ་བར་འགྲུབ། །ཕན་གནོད་བྱེད་པ་རྣམ་  
  
།གཟུགས་དང་སྒྲ་དང་དྲི་དག་གི། །མཚན་མ་རྣམ་གསུམ་སྣང་བ་ན། །བྱེ་བྲག་ཏུ་ནི་ཤེས་པར་བྱ། །གལ་ཏེ་དངོས་གྲུབ་མི་གསལ་ན། །ཞི་རྒྱས་དབང་དང་མངོན་སྤྱོད་དང། །མནན་དང་བཟློག་གི་ལས་བརྩམ་ཞིང། །སྤོགས་པའི་ཆོ་གས་བསྐྱར་བར་བྱ། །ལྷ་མཉེས་མགྲོན་  
ཚིམ་ལས་སྒྲུབ་བྱེད། །ཚོགས་འཁོར་སྦྱིན་སྲེག་ལྷག་མའི་ལས། །ལས་རྫོགས་རིགས་ཀྱི་སྐུ་བརྟེན་པས། །དངོས་གྲུབ་ལེགས་སྦྱོར་འགྱུར་མེད་བརྟན། །མཆོག་ཏུ་གྱུར་བའི་ཕྱག་རྒྱ་བཞིས། །ལས་སྦྱར་འབྲས་བུ་མཛད་བཅས་འགྲུབ། །བསོད་ནམས་ཡེ་ཤེས་ཚོགས་ཆེན་པོའི་  
ཆོ་གས་ལས་ཀུན་འགྲུབ་བྱེད་ཅིང། །རིག་འཛིན་གོ་འཕང་རྫོགས་བྱེད་པས། །འཁོར་ལོ་འཁོར་ལོ་ཆེ་གནས་སྦྱོར། །རང་གི་ལྷ་ཡི་སྦྱོར་ལྡན་པས། །རྫས་རྣམས་སྤྱང་ཞིང་བྱིན་གྱིས་བརླབ། །གྲུ་བཞི་པ་ལ་སྒོ་བཞི་པ། །རྟ་བབས་བཞི་ཡིས་མཛེས་པར་བྱས། །རང་གི་ལྷ་དང་འདྲ་བ་ཡིས། །  
བུད་མེད་རྣམས་ནི་ལེགས་བསྒྲུབས་པ། །རྡོ་རྗེ་རིན་ཆེན་པདྨ་སོགས། །སྒོ་སྲུང་དང་ནི་ལྡན་པར་བྱ། །སངས་རྒྱས་ཐམས་ཅད་མཉམ་སྦྱོར་བ། །སྦྱོར་བའི་དབང་ཕྱུག་རྣམ་འཕྲུལ་བས། །རྡོ་རྗེ་སེམས་དཔའ་དཔལ་གྱི་ལྷ། །དེ་ན་རྣམ་པར་འཕྲུལ་པ་མཛད། །དཀྱིལ་འཁོར་སོ་སོའི་ཏིང་འཛིན་གྱིས།།  
སྦྱོར་བ་སྔ་མ་བཞིན་དུ་གསལ། །སྐལ་བཟང་རང་གི་ཕྱག་རྒྱས་མཚན། །ཚོགས་ཀྱི་དཀྱིལ་འཁོར་བརྟག་པར་བྱ། །ཡེ་ཤེས་དཀྱིལ་འཁོར་ལ་དམིགས་ཤིང། །མདུན་གྱི་དཀྱིལ་འཁོར་སྤྲུལ་བྱས་ལ། །ཚད་མེད་ཕྱག་རྒྱ་བཞིས་བསྟིམས་ནས། །གསང་བའི་ཕྱག་རྒྱ་བཞི་རྒྱས་གདབ། །ལྷ་མོ་  
ཀུན་གྱི་བདེ་བའི་མཆོག་མཛེས་པའི་ཞལ་ནི་རྣམ་འགྱུར་ཞིང། །བདེ་བར་མྱོང་པ་རབ་སྦྱར་བ། །མཛེས་པར་བལྟ་ཞིང་གར་བྱེད་པའོ། །བུད་མེད་མཁས་པ་སྒྱུ་མ་ཆེ། །མཛེས་པའི་བཞིན་ནི་རྣམ་པར་འགྱུར། །རི་མོར་བཅས་ཤིང་སྟེག་པའི་མཆོག། །མཛེས་པས་ལྟ་བའི་གར་བྱེད་པའོ། །  
སངས་རྒྱས་བྱང་ཆུབ་མཉམ་སྤྱོར་བ། །རབ་ཏུ་དགའ་བས་ལྟ་ཞིང་འཛུམ། །ཤིན་ཏུ་སྲིད་པ་ཡང་དག་བསྒྲུབ། །གསང་བར་བལྟ་ལ་གནས་པའི་རྒྱ། །སྟེག་ལ་སོགས་བའི་ཉམས་དང་ལྡན། །མཛེས་པའི་བཞིན་ནི་རྣམ་འགྱུར་ཞིང། །རིམ་གྲོར་བཅས་པ་སྟེག་པའི་མཆོག། །སྟེག་པའི་ལྟ་  
  
༄༅། །བས་གར་བྱེད་པའོ། །མཆེ་བ་ཅུང་ཟད་གཙིགས་པའི་ཞལ། །ཁྲོ་ཞིང་འཛུམ་དང་བཅས་པའི་བཞིན། །ཁྲོ་ལས་གྱུར་པར་བཅས་ཤིང་འཛུམ། །གསལ་བར་ལྟ་ཞིང་ལེགས་པར་གནས། །འདོད་ཆགས་མྱོས་པས་གཡེམ་སྤྱོ་བ། །མཛེས་པའི་བཞིན་ནི་རྣམ་པར་འགྱུར།།  
དྲག་པོ་མཆེ་བ་གནོན་པོ་གཙིགས། །གདུག་པ་ཟབ་འཇིགས་འཇིགས་ལྟ། །དངོས་པོ་ཀུན་གྱི་བདེ་བ་མཆོག། །རབ་ཏུ་དགའ་བར་བལྟ་ཞིང་འཛུམ། །སྤྱི་བོར་རྟ་མགྲིན་འཕང་མཐོ་བ། །མཆེ་གཙོགས་ལྗང་སེར་ཁ་དོག་གསལ། །ལྷ་མོ་ཀུན་གྱི་བདེ་བ་མཆོག་མཛེས་པའི་མ་མཆུ་སོས་  
མནན་ཅིང། །འདོད་ཆགས་བདེ་བས་གཡེམ་སྤྱོ་བ། །སྟེག་པའི་མ་མཆུ་སོས་མནན་པའོ། །སྦྱོར་བ་ཀུན་གྱི་བདེ་བ་མཆོག་མཛེས་པའི་མ་མཆུ་གཡོ་བར་བྱེད། །ཤ་ཆེན་གྱི་ནི་རོ་མྱང་ཞིང། །མཛེས་པའི་མ་མཆུ་སོས་མནན་ཅིང། །བདེ་བ་ཀུན་གྱི་རོ་མྱང་ཞིང། །མ་མཆུ་རྣམ་པར་མཛོས་པར་  
བྱའོ༑ །བདེ་བ་མྱོང་བར་རབ་སྤྱོར་བས། །ཟམ་ཟིམ་བལྟ་བའི་རྣམ་འགྱུར་བཅས། །བུད་མེད་མཁས་པ་སྒྱུ་མ་མཆོག་མཛེས་པར་ལྟ་བའི་གར་བྱེད་པའོ། །སངས་རྒྱས་གསང་བའི་མཉམ་སྦྱོར་བ། །ལྟ་བ་རབ་ཞི་བདེ་བར་གནས། །སྨིན་མཚམས་ཁྲོ་གཉེར་འགྱུར་བར་བཅས། །ལྟ་བ་རབ་  
འབར་རྣམ་པར་འགྱུར། །སྟེག་པ་ལ་སོགས་རོ་དང་ལྡན། །སྒེག་བཅས་ལྟ་བའི་གར་བྱད་པ། །ཁྲོ་ཞིང་འགྱུར་བ་བཅས་པར་འཛུམ། །ལྟ་བ་གསལ་བར་བདེ་བར་གནས། །རིགས་ཀྱི་དཀྱིལ་འཁོར་སོ་སོའི་རྒྱ། །ཕྱག་རྒྱ་གླ་དང་བཅས་པ་དག་ཧཱུཾ་ལ་སོགས་པས་སྣ་དྲངས་ཏེ།།  
མཆོད་ཚོགས་ཀུན་ལ་སྦྱར་བར་བྱ། །དེ་ནས་ཚོགས་ཀྱི་ཞལ་ཟས་རྣམས། །ལྷ་ཚོགས་རྣལ་འབྱོར་རྣམས་ལ་འབུལ། །རྡོ་རྗེ་བླ་མ་ཆེན་པོ་དང། །བདག་དང་གཞན་ཡང་འདོད་དགུས་མཆོད། །ལྷ་མོ་མཚན་ལྡན་སྒྱུ་རྩལ་ཅན། །ལས་མཁན་གྲོགས་དང་བཅས་པ་ཡིས། །  
པདྨ་མཚན་ལྡན་དཔའ་བོས་བཀང། །བདུད་རྩི་རྫས་མཆོག་བྱིན་བརླབས་པས། །བཀྲ་ཤིས་དབྱངས་དང་གར་ཚོགས་ཀྱིས། །ཐམས་ཅད་རྣམ་རྟོག་མེད་པར་མཆོད། །སྟོན་མོའི་ཡན་ལག་གཞན་དག་ཀྱང། །རིམ་པ་བཞིན་དུ་དྲང་བར་བྱ། །ཨོཾ་ཐམས་ཅད་རྣམ་དག་བདུད་རྩིའི་  
  
།སྐུ་ལྔ་ཆོས་ལྔ་གཉིས་མེད་ངོ་བོ་གཅིག་དེ་ཕྱིར་དག་ལས་དག་པ་ཉིད་མཆོད་དེ། །ཆོས་ཉིད་ལ་ཐིམ་ཡེ་ཤེས་རྣམ་པར་རོལ། །ཨ་ལ་ལ་ཧོ། །རྣལ་འབྱོར་དཀྱིལ་འཁོར་ཀུན་གྱིས་ཀྱང། །གར་དང་དབྱངས་སུ་བཅས་པ་ཡིས། །ཨ་ཧོ་སུ་ཁ་ཞེས་བརྗོད་ཅིང། །དགའ་མགུའི་  
ཚུལ་གྱིས་བླང་བར་བྱ། །རིགས་ཀྱི་དཀྱིལ་འཁོར་གསལ་བྱས་ནས། །ལྕེ་ལ་སོ་སོའི་མཚན་མ་དང། །ཆོས་ཀྱི་སྙིང་པོ་བསམ་བྱ་སྟེ། །རང་གི་ལུས་ལ་གནས་པར་སྦྱོར། །དུས་གསུམ་རབ་ཞི་མཆོག་རྣམས་ཀྱིས། །ཧཱུཾ་ལ་སོགས་པ་གླུ་བླང་ཞིང། །ལྷ་མོའི་ཀ་ཀ་ཤ་ཏ་སོགས། །གླུ་  
རྣམས་རྗེས་སུ་བླང་བར་བྱ། །ཧཱུཾ་རབ་ཏུ་དགའ་བའི་རྗེས་སུ་ཆགས་པ་ཡི། །མདའ་གཞུ་རབ་ཏུ་ཕྲ་བའི་རྒྱས་བཅས་པའི། །རབ་ཏུ་དགའ་བའི་སྦྱོར་བའི་བདེ་བས་མྱོས། །བདེ་བ་ཐམས་ཅད་བདག་ལ་གྲུབ་པར་མཛོད། །རབ་ཏུ་བདེ་མཆོག་རྣམ་པ་སྣ་ཚོགས་རྣམས། །རྒྱལ་བའི་རྒྱལ་མཚན་བསྒྲེང་བའི་  
ལོངས་སྤྱོད་དང། །རབ་ཏུ་དགའ་བའི་དབང་ཕྱུག་བདེ་མཆོག་གྲུབ། །དེ་བཞིན་གཤེགས་པ་རབ་བཞུགས་ཧོ་རྟ་མཆོག་རབ་ཏུ་སྣ་ཚོགས་བདེ་མཆོག་རོལ་ཅིག་ཧོ། །བདེ་བས་སློང་བ་རྣམས་རོལ་སྣང་བར་མཛོད། །ཧོ་དེ་བཞིན་གཤེགས་པ་ཀུན་གྱི་མཁའ་འགྲོ་ཡི། །སྒྱུ་མའི་ཚོགས་ཀྱིས་སློབ་  
མ་གཟུང་དུ་གསོལ། །ཨོཾ་གྱི་གླུ་ཡི་ཕྱག་རྒྱ་ནི། །ཚངས་པའི་དབྱངས་ཀྱིས་ཅི་བདེར་བླང། །ཨོཾ་རྡོ་རྗེ་སེམས་དཔའ་བསྡུས་པ་ན། །རྡོ་རྗེ་རིན་ཆེན་བླ་ན་མེད། །རྡོ་རྗེ་ཆོས་ནི་གསུང་བ་དང། །རྡོ་རྗེ་ལས་རྣམས་བྱེད་པར་འགྱུར། །རྡོ་རྗེ་དྲག་པོ་གང་མོ་ཆེ། །འཁུར་བའི་དབུགས་ཀྱི་རླུང་འབྱིན་  
ཅིང༑ །འབྲུག་གི་སྒྲ་ལྟར་ཟབ་བ་ཡི། །རུ་ལུ་རུ་ལུའི་སྒྲ་ཕྱུང་ནས། །ཧཱུཾ་རྡོ་རྗེ་ལས་ཀྱི་མདའ་གཞུ་ལ་ཕྱག་འཚལ་ལོ། །དཔལ་རྡོ་རྗེ་ཆགས་པའི་དམ་ཚིག་ལ་ཕྱག་འཚལ་ལོ། །རྡོ་རྗེ་ཁ་ནྭཾ་ག་རབ་ཏུ་འཛིན་པ་ལ་ཕྱག་འཚལ་ལོ། །དཔལ་རྡོ་རྗེ་དྲིལ་བུ་རབ་ཏུ་འཁྲོལ་བ་ལ་ཕྱག་འཚལ་ལོ། །ཏེ་ཞེས་  
བྱ་བ་གླུ་ཡི་རྒྱ། །ཐམས་ཅད་དག་པར་རབ་སྒྲུབ་པའི། །ཏེ་ལེར་རབ་ཏུ་དྲག་ཅིང་གཞན་དྲག་ལ། །དྲག་པོའི་བུད་མེད་སྐུ་ལྟར་རབ་ཏུ་སྣང། །འགྲོ་བ་མཐའ་ཡས་འདུལ་ཕྱིར་ལ་ལ་ནི། །རབ་ནོའི་འཁོར་ལོ་ཕྱག་ན་བསྣམས་པའི་སྐུ། །ལ་ལར་རབ་ཏུ་ངེས་ཤིང་ཞི་བ་ཡི། །མི་འགྱུར་སྦྱིན་པའི་ཚངས་  
  
༄༅། །པའི་སྐུར་སྟོན་མཛད། །ལ་ལར་རབ་འབར་ཆགས་པ་པདྨོ་ཡི། །རྒྱལ་པོའི་དམ་ཚིག་བདག་ལ་གྲུབ་པར་མཛོད། །ཧི་ཞེས་བྱ་བ་གླུ་ཡི་རྒྱ། །ཁམས་གསུམ་རྣམ་པར་རྒྱལ་བར་བྱེད། །ཧི་ཐམས་ཅད་དབང་ཕྱུག་དམ་པ་མི་ཟད་པའི། །གཏེར་མཆོག་བདག་ལ་གྲུབ་པར་མཛད་  
དུ་གསོལ། །ཀུན་མཆོག་རྒྱལ་མཚན་རྒྱལ་བ་བསྒྲེང་རྡོ་རྗེ། །རིན་ཆེན་ཤིན་ཏུ་ཆེ་བ་བདག་ལ་མཛད། །ཀ་ཀ་ལ་ལག་དང་གཙོ་རྒྱ་ཡི་དབྱངས། །དེ་བཞིན་རབ་ཏུ་གདངས་སྙན་དང། །ཀ་ཧ་ལ་ཡི་གླུ་ཡི་རྒྱ། །འཇོམས་པ་ཐམས་ཅད་རབ་སྒྲུབ་པའོ། །ཧི་ལར་མཁས་པའི་གཟུགས་ཀྱང་འཛིན། །ལ་  
ལར་དུས་མཐའ་དུས་ལྟར་དྲག་ལ་ལར་རྒྱལ་དབང་བཞིན་དུ་ཞི། །ལ་ལར་རྟ་མཆོག་སྦྱོར་བས་འགྲུབ། །དེ་དག་སྐུ་ཡི་གླུ་ཡི་མཆོག་ཕྱག་རྒྱ་སྔགས་ཀྱི་སྦྱོར་བཅས་པའོ། །ཚོགས་སྒྲུབ་ཆེན་པོའི་དུས་སུ་ནི། །ཕྱག་རྒྱ་ཡི་ནི་ཡན་ལག་དག་བརྡ་དང་སྦྱོར་བ་སྣ་ཚོགས་ཀྱིས། །འཁོར་  
ལོ་རིམ་བཞིན་བསྐོར་བྱས་ཏེ། །དཔའ་བོ་བཏུང་བས་ཚིམ་འགྱུར་ནས། །བགེགས་བསྐྲད་སྤྱང་ཞིང་བྱིན་གྱིས་བརླབ། །དེ་ཡི་དམ་ཚིག་དེ་འབྱུང་བའི། །སྡུག་པ་དམ་ཚིག་བདག་རྗེས་འབྲང། །ཤིན་ཏུ་སྦྱོར་དང་སྦྱོར་ཆེན་པོ། །ཐམས་ཅད་བདག་ཉིད་དམ་ཚིག་མཆོག། །གཅིག་བཞིན་དུ་ནི་གཅིག་  
སྤྱོད་པ། །ལྷན་ཅིག་སྤྱོད་པ་རྗེས་སྤྱོད་དྲུག་ལྷ་མོ་ཀུན་གྱི་ལོངས་སྤྱོད་ལ། །ཅི་བདེ་བར་ནི་བསྟེན་པར་བྱ། །དེ་ནས་ཁྲུས་བྱས་དྲི་ཞིམ་ལུས། །ཅི་འབྱོར་པ་ཡི་གོས་དང་རྒྱན། །སྣ་ཚོགས་རྣམ་པར་བགོས་ནས་ནི། །མེ་ཏོག་ཕྲེང་ལྡན་ཁ་དྲི་ཞིམ། །སྣ་ཚོགས་ཀུན་གྱི་སྐལ་བཟང་པོས། །སློང་བས་  
དལ་གྱིས་དལ་གྱིས་སུ། །གོས་དགབ་པ་ཡི་སྦྱོར་བ་ཡིས། །བདག་གིས་དབྱུང་བ་བསྐུལ་བར་བྱ། །རྫོགས་པའི་སངས་རྒྱས་ཉི་ཟླ་རྣམས། །ཤར་བ་དག་གིས་མཐོང་བ་ཡིས། །ངེས་པའི་ལམ་དང་ཀུན་ལྡན་པ། །རྣམ་པར་འདས་པས་རྣམ་པར་བརྒྱན། །དབང་བསྐུར་ཀུན་ལས་བྱུང་བ་ཡི། །  
མཆོད་པའི་སྤྲིན་ཆེན་རྣམ་བཀོད་པ། །རབ་འབྱམས་ཚོགས་རྣམས་ཐམས་ཅད་ཀྱིས། །ཀུན་གྱི་བདག་ཉིད་མཆོད་པར་བྱེད། །བདུད་རྩི་རྣམ་པ་ལྔ་པོ་དག་སོ་སོའི་ཕྲད་དང་སྦྱར་བྱས་ནས། །ཚོགས་ཀྱི་དབུས་སུ་བཞག་པ་ནི། །ར་ས་ཡན་ཀུན་སློང་བའོ། །རིགས་ཀྱི་དཀྱིལ་འཁོར་འཕྲོ་འདུ་སྔགས།།  
  
།ཨོཾ་ཨཱཧཱུཾ་ཧཱུཾ་ཨོཾ་ཧི་ཧྲི་ཏྲཱཾ་ཧཾ། ཧེ་པཉྩ་ཨ་མྲྀ་ཏ་ར་ས་ཡ་ན་སིདྡྷི། སརྦ་ཨརྠ་སིདྡྷི། ཧཱུཾ་ཨོཾ་ཧི་ཧྲི་ཧྲཾ་ཧཾ། ཧྲི་ཐ། ཨོཾ་པ་ཧུ་བི་ཝཨ་ཏ། ཛཱི་བནྶ་ནྟ་ཏི། ཨ་ཤེ་ཥ་ནེ་ཤེ་ཥ། སཱ་དྷ་བི་ན་ཡ། སརྦ་ཏ་ཐཱ་ག་ཏ་ཅ་ལེ་པྲ་ཙ་ལེ། གུརྦ་བི་གུརྦ། སརྦ་ཤམྦ་རེ་ཧཱུཾ་  
བི་ཤ་བི་ཤ་ཧཱུཾ། ཨོཾ་བ་ཧུ་བི་ཝི་ཏ། ར་ག་སནྟ་ནི། ཨ་ཤེ་ཥ་ཤེ་ཥ། །སརྦ་བི་ན་ཡ། སརྦ་ཏ་ཐཱ་ག་ཏ། །ཙ་ལེ་པྲ་ཙ་ལེ། གུརྦ་བི་གུརྦ། སརྦ་ཤམྤ་རེ། ཧཱུཾ་ཧཱུཨ ་ཧཱུཾ། །ཨོཾ་བ་ཧུ་བི་ཝཨྟ། རཻ་ཏ་སནྟ་ནི། ཨ་ཤེ་ཥ་ནི་ཤེ་ཥ། །སརྦ་བི་ན་ཡ། སརྦ་ར་ཐཱ་ག་ཏ། ཙ་ལེ་པྲ་ཙ་ལ། ཀུརྦ་བི་ཀུརྦ། །སརྦ་  
ཤམྤ་རེ། རུ་ལུ་རུ་ལུ་ཧཱུཾ་བྷྱོ་ཧཱུཾ། ཤཱནྟིང་ཀུ་རུ་བ་ཤཾ་ཀུ་རུ། པུཥྚིཾ་ཀུར་རུ། མཱ་ར་ཡ། བཾ་ཧཱུཾ་སཱཧཱ་ཕཊ། མཆོག་གི་བདུད་རྩི་དོན་སྦྱར་བའི། །གསང་སྔགས་ཡི་གེ་བཅུ་གཅིག་པ། །བདུད་རྩེ་ལྔ་པར་བཅུད་ལེན་དོན། །དངོས་གྲུབ་གནས་ཀུན་གསལ་བར་བྱེད། །འོད་དང་དུ་བ་སྤྲིན་དང་  
སྒྲ༑ །ལྷ་མོ་གཟུགས་སྟོན་བརྟེན་པར་གནས། །ཉེ་བར་སྤྱོད་པའི་བསྙེན་སྒྲུབ་བཞི། །ཡན་ལག་བཞི་ཡི་གནས་སྦྱོར་ཏེ། །མཐའ་སྔགས་བསྐུལ་ཚིག་འབྲེལ་པ་ཡིས། །རིགས་ཀྱི་ཕྲིན་ལས་གསལ་བར་འགྲུབ། །རང་གི་ལྷ་ཡི་སྦྱོར་ལྡན་པས། །སྲིན་ལག་དང་ནི་མཐེ་བོང་རྩེས། །ཞི་བའི་  
བཏུང་བ་བཞིན་མྱང་ཤིང། །ལྷ་གཞན་ལ་ཡང་དབུལ་བར་བྱ། །གནས་ཀུན་ཐིག་ལེས་བརྒྱན་བྱས་ཤིང། །རིགས་ཀྱི་དངོས་གྲུབ་བླང་བར་བྱ། །དེ་དུས་འགྲོ་དོན་རྒྱ་ཆེ་དང། །དབང་བསྐུར་ལས་ཀུན་བརྩམ་བྱ་ཞིང། །བདག་དོན་འགྲོ་བའི་གནས་སྦྱོར་ཏེ། །དམ་ཚིག་སྔོམ་པ་གཟུང་བར་བྱ། །  
གླིང་བུ་དང་ནི་རྒྱུད་གཅིག་དང། །དེ་བཞིན་རྒྱུད་མངས་རྒྱུད་དྲུག་དང། །སིལ་སྙན་ཕྱག་རྒྱར་བཤད་པ་རྣམས། །གླུ་སྐད་གོང་མ་དང་སྦྱར་བརྡུང། །ཛཧཱུཾ་བཾ་ཧོརུ་ཏྲ་མ་ཏྲ། སྨར་རཊ། ཧུ་ལུ་ཧུ་ལུ། པྲ་སིཏ། ཊཀྐི་ཧཱུཾ་ཛཀི་ནི་དུ་ནི་ཧཱུཾ་རུཾ། ཊཀྐི། ཧཱུམ་ཛཧུ་ལུ་ཧུ་ལུ། ཨ་ལ་ལ་ཧོ་  
ཤྡྡྷ་སི་དྡྷ། ད་རི་ཤ་ཡ་བན་ཏ་གྷེ་ན་གྷེ། ཏ་གྷེགྷེ། ཊ་ཊ་གྷེ་གྷེ་གྷེ། གྷེ་གྷེ་ཏ་ཏ། གྷེ་ཏ་གྷེ། ཧེན་དོན། ཊཀྐི་ཧཱུཾ་ཛ། གྷེ་ཏ། ཊཀྐི་ཧཱུཾ། ཏྲན་ཨ་ལ་ལ་ཧོ། །རུ་ཊ་མ་ཏྲ། ཐལ་མོ་བརྡབ་པ་བརྟག་པའོ། །ཏ་གྷེ་གྷེ། ཧ་གྷེ་གྷེ། ཏ་གྷེ་ན་ཏ་གྷེན། ཏ་གྷེན་གྷེ་ཏ། གྷེན་གྷེན་གྷེན། རྒྱུན་གྱི་རྡའོ།།  
  
༄༅། །ཨཱ་ཨཱ་ཨཱ། ཧཾ་ཧཾ་ཧཾ། བཾ་བཾ་བཾ། དྷཾ་དྷཾ་དྷཾ། དམ་ཚིག་གསུམ་གྱི་རྔའོ། །དཧེ་ཀོཾ་ཀོཾ་ཀོཾ་དཧེ། བཛྲ་བཛྲ་ནར་ནེ། ཀོཾ་ཀོཾ་ཀོཾ་ཀོཾ། ཧཱུཾ་བྷྱོ་ཧཱུཾ་བྷྱོ་ཧཱུཾ་བྷྱོ་ཧཱུཾ་བྷྱོ་ཧཱུཾ་བྷྱོ་ཧཱུཾ་བྷྱོ། རུ་ལུ་རུ་ལུ་ཧཱུཾ་བྷྱོ། དཧེཾ་ཀོཾ་ཀོཾ། ཀོཾ་ཀོཾ་ཀོཾ་ཀོཾ། དཧེཾ་ཀོཾ་ཀོཾ་ཀོཾ། དཔལ་ཧེ་རུ་ཀའི་རྔའོ། །པདྨ་པདྨ་ཧྲི། པདྨ་པདྨ་ཧྲི། དཔལ་  
པདྨོའི་ཐལ་མོ་བརྡབ་པའི་རྔའོ། །ཏྲཾ་ཏྲཾ་ཏྲཾ། བ་བ་བ་བ་བ་བ་བ། ཊ་ཊ་ཊ་ཊ་ཊ་ཊ་ཊ། ཏྲན་ཏྲན་ཏྲན་ཏྲན། ཏྲན་ཏྲ་ཏེ། ཊ་ཏུད་ཏེ། རུད་ཏད་ཏད་ཏ། རྒྱལ་པོའི་རྔའོ། །ཊཀྐི་ཧཱུཾ་ཛ། སྙེམས་པའི་འགྲོས་སོ། །ཏྲ་ཏྲ་ཏྲ་ཏྲ་ཏྲ་ཏྲ་ཏྲ། མྱུར་ཞིང་རབ་ཏུ་མྱུར་བའོ། །ཊཏ་བ། ཊ་ཏབ། ཧཱུཾ་ཊ་ཏ་བ། ཊ་ཏ་བ་ཧཱུཾ། དཔལ་རྟ་མཆོག་རྣམ་པར་རོལ་པའོ། །ཊ་ཊ་པ་ཊ་ཊ་བ་  
ཊ་ཊ་བ། ཊཊ་པ་ཊཊ་པ་ཊཊ་པ། ཊ་ཏ། ཤིན་ཏུ་མྱུར་བའི་རྔའི་ཕྱག་རྒྱའོ། །ལྷ་རྣམས་མཉེས་པར་བྱ་བ་དང། །ལས་རྣམས་འགྲུབ་པར་བྱ་བའི་ཕྱིར། །ཐོག་མ་བར་སྐབས་མཐའ་རྣམས་སུ། །སྤྱིན་སྲེག་དྲུག་གི་ལས་བརྩམ་བྱ། །དཀྱིལ་འཁོར་ཆེན་པོའི་ཤར་ཕྱོགས་སུ། །ལས་ཀུན་བ་དང་  
རྒྱས་པ་བརྩམ། །བྱང་དུ་ཞི་བ་ལྷོར་མངོན་སྤྱོད། །ནུབ་ཏུ་དབང་དང་དགུག་པའི་ལས། །ཐབ་ཁུང་ཀུན་གྱི་ནང་རྒྱ་རུ། །ཁྲུ་གང་ཟབས་སུ་ཕྱེད་བརྐོས་ཤིང། །ཁ་ཁྱེར་རིམ་གསུམ་བསྐྱེད་བྱས་པ། །རིམ་བཞིན་སོར་ནི་བཞི་བཞིར་གནས། །ཞི་ལ་ཟླུམ་པོ་རྒྱས་གྲུ་བཞི། །དབང་ལ་  
ཟླ་གམ་གྲུ་གསུམ་དྲག་དཀར་སེར་དམར་ནག་རིམ་བཞིན་མདོག་ལས་ཀུན་དབྱིབས་དང་མདོག་ཀུན་ལྡན། །དགུག་པ་ལྕགས་ཀྱུ་མཆོན་[*MA CHON?]ཆའི་ཚོགས། །རང་གི་རིགས་མཐུན་ཁ་དོག་ཅན། །འཁོར་ལོ་རིན་ཆེན་པདྨ་དང། །རྡོ་རྗེས་མཚན་ཅིང་ཕྲེད་བས་བརྒྱན། །སོ་སོའི་རིགས་དང་  
མཐུན་པ་ཡི། །བུད་ཤིང་རང་གི་དབྱིབས་སུ་བརྩིག་སོར་བཞི་བརྒྱད་དང་བཅུ་དྲུག་གཉིས། །ཡམ་ཤིང་མེ་ཏོག་དྲི་ཡིས་བརྒྱན། །རྩེ་མོའི་ཆ་ལས་རྩེ་མོ་སྟེ། །སོ་སོའི་མར་གྱིས་བྱུག་པའོ། །ཐབ་གྱི་ཕྱི་རོལ་འཁོར་དག་ཏུ། །ཀུ་ཤ་རྒྱན་དང་ཚོན་ཆ་དང། །མེ་ལོང་རྔ་མ་ཡོལ་བར་  
བཅས༑ །ཚོན་ཆ་སྣ་ལྔའི་ཐག་པས་བསྐོར། །གཡས་སུ་རྡོ་རྗེ་དྲིལ་བུ་དང། །ཡམ་ཤིང་ཏིལ་དང་རླུང་ཡབ་གཞག་གཡོན་དུ་དྲི་ཆུ་མེ་ཏོག་དང། །དའུར་བ་ཀུ་ཤའི་ཆུན་པོ་གཞག་མདུན་དུ་མཆོད་པ་རྣམ་ལྔ་དང། །མཆོད་རྫས་གཞན་ཡང་གཞག་པར་བྱ། །མཆོད་ཡོན་ཡན་ལག་  
  
།དྲི་སྣ་མེ་ཏོག་དཀར་པོ་དང། །ཞོ་དང་དའུར་བས་བཀང་བ་དང། །འབྲས་དཀར་ཡུངས་ཀར་མར་དང་ཞོ། །མཆོད་རྫས་ཀུན་གྱི་སྣ་བ་དགོད། །བགེགས་བསལ་བསྲུང་སྤྱང་བྱིན་གྱིས་བརླབ། །རྡོ་རྗེ་སེམས་དཔའི་ཏིང་འཛིན་གྱིས། །རིགས་ཀྱི་དཀྱིལ་འཁོར་གསལ་བྱས་ནས། །ཆས་གོས་  
ལྔ་པོ་དབུ་རྒྱན་ཕྲེང། །ཕྱག་རྒྱ་ལྔ་སོགས་རྒྱན་གྱིས་མཆན། །མདུན་དུ་དཔལ་མཆོག་ལས་བྱུང་བའི། །རཾ་སྐྱེས་ལས་དང་རྗེས་མཐུན་པའི།།དཀར་སེར་དམར་གནག་གོ་རིམས་བཞིན། །ཞི་སོགས་ལས་མཛད་མེ་ལྷ་བསྐྱེད། །མིག་གསུམ་གདོད་བཞི་རིམ་པ་ཅན།།གསུས་པོ་ཆེ་ལ་ཕྱག་  
བཞི་པ། །མི་འཇིགས་རྒྱ་ཕྲེང་སྤྱི་བླུགས་དང། །དབྱིག་པ་སྲད་བུའི་ཕྲེང་བ་ཐོགས། །སྙིང་གསུམ་མདོ་ཡུམ་དང་འཁྲིལ། །པདྨའི་གདན་ལ་རྣམ་པར་གནས། །དབང་བསྐུར་བྱིན་རླབས་དབུ་རྒྱན་བཅས། །མེ་རི་འབར་བས་མཚན་པའོ། །དམ་ཚིག་སེམས་དཔའི་གཟུགས་འདྲ་བའི།།  
ཡེ་ཤེས་འཕྲུལ་པ་སྤྱན་དྲངས་ནས། །ཐབ་ཀྱི་ལོགས་སུ་གཞག་བྱས་ལ། །བསང་གཏོར་མཆོད་ཡོན་ཞབས་བསིལ་དང། །ཉེ་རེག་ཕུལ་ཏེ་ཕྱག་རྒྱ་བཞི། །གཉིས་སུ་མེད་པར་བསྟན་པར་བྱ། །ཨོཾ་ཊ་ཀི་ཧཱུཾ་ཛ་ཧཱུཾ། ཛཧཱུཾ་བཾ་ཧོཿ། ས་ཡཡ་སྟྭཾ། གཡས་པས་ཀུ་ཤའི་ཆུང་པོ་བཟུང། །ཕྱོགས་  
རྣམས་ཀུན་དུ་བསང་གཏོར་བྱ། །སོ་སོའི་ལས་དང་མཐུན་པའི་མེ། །རླུང་ཡབ་བ་དན་དང་བཅས་སྦར། །ཨོཾ་ཛྙཱ་ན་ཛྭ་ལ་རཾ། ལག་གཉིས་མཆོད་ཡོན་ཕྱག་རྒྱ་ཡིས། །དུད་ཆོས་བླངས་ཏེ་དབུལ་བར་བྱ། །དགང་གཟར་བླུགས་གཟར་ཚད་ལྡན་ལ། །མཚན་མའི་ཡེ་ཤེས་བརྒྱན་བྱས་ཏེ། །  
འོད་བཅས་མར་ཁུས་བཀང་ནས་ནི། །ལན་གསུམ་ལྷ་ཡི་ཞལ་དུ་བསྟིམ། །ཨོཾ་ན་མས་མནྟ་བུདྡྷཱ་ནཱཾ། ཨགྣ་ཡེ་སཱཧཱ། དགང་བླུགས་ཀྱི་སྡགས་སོ། །མཆོད་པ་རྣམ་པ་ལྔ་ཡི་ཚོགས། །སོ་སོའི་སྔགས་དང་ཕྱག་རྒྱས་དབུལ། །ཨོཾ་ཨགྣ་ཡེ་སཱཧཱ། །ཡམ་ཤིང་གིའོ། །ཨོཾ་སརྦ་པཱ་པཾ་ང་ཧ་  
ན་བཛྲཱ་ཡ་སཱཧཱ། །པཱ་པ་ད་ཧ་ན་སཱཧཱ། །ཏིལ་དང་མར་བསྲེས་པའི་འོ། །ཨོཾ་བཛྲ་ཨཱ་ཡུ་ཤེ་སཱཧཱ། །དའུར་བའི་མྱུ་གུ་མར་གྱིས་བྱུང་པའོ། །ཨོཾ་བཛྲ་པུཤྤེ་ཡེ་སཱ་ཧཱ། །འབྲས་མ་གྲུས་པ་དང། །མར་བསྲེས་པའི་འོ། །ཨོཾ་སརྦ་པ་དེ་སཱཧཱ། ཞོའི་འོ། །ཨོཾ་ཨ་པྲ་ཏི་ཧ་ཏ་ནི་ཧ་དྷ་བཛྲཱ་ཡ་སཱ་ཧཱ། ཀུ་ཤ་རྐྱང་  
  
༄༅། །བའི་འོ། །ཨོཾ་པྲ་བར་སཏྐ་པྲ་ཏིཙྪ་ཧོ་ཞེས་པ་ཡང་དང་བླུགས་སོ། །ཉེ་རེག་ལ་སོགས་བྱས་ནས་ནི། །དཔའ་བོ་རྡོ་རྗེ་དྲིལ་འཁྲོལ་ཞིང། །བསྟོད་པའི་ཕྱག་རྒྱས་མཉེས་བྱས་ནས། །གར་དབྱངས་རོལ་མོས་བསྐུལ་བར་བྱ། །ལག་གཉིས་ལྟོ་སྦྱོར་སྤྱོད་བྱས་ཏེ། །རྫས་  
རྣམས་ལན་གསུམ་སྤྱང་བར་བྱ། །ཨོཾ་ཀི་ལཱི་ཀི་ལཱི། བི་མ་ལ་རིའུ་ཏྲི། ཏ་ཀི་ནི་ཧྲྀ་ད་ཡ་ཧཱུཾ་ཕཊ། དེ་ནས་དཀྱིལ་འཁོར་གང་ཡིན་པའི། །ལྷ་རྣམས་མེ་ཡི་གནས་སུ་གཞུག་གོང་མའི་དཀྱིལ་འཁོར་རིམ་པ་བཞིན། །རང་གནས་གདན་ལ་ལེགས་བཞུགས་སམ། །མ་འབྲེལ་མེ་ལྷའི་ཁང་  
པ་རུ༑ །དམ་ཚིག་དཀྱིལ་འཁོར་རིམ་བཞིན་བསམ། །ཡེ་ཤེས་དཀྱིལ་འཁོར་སྤྱན་དྲངས་ཏེ། །དགུག་གཞུག་ལ་སོགས་གཉིས་མེད་པར། །མཆོད་བསྟོད་ལས་རྣམས་སྔོན་བཞིན་ལས། །གསང་སྔགས་མཐའ་སྔགས་སྐུལ་ཚིག་བཅས། །ཨོཾ་ལྷ་ཡི་མེ་ལྷ་ཤིན་ཏུ་ཚོགས། །ལྷ་ཡི་དྲི་  
ཡིས་ཉེ་བར་བྱུགས། །མེ་ཏོག་བཟང་པོ་འདི་བཞེས་ལ། །གནས་འདི་ཉིད་དུ་བཞུགས་སུ་གསོལ། །ཨོཾ་མར་མེ་འོད་ཟེར་འབར་བ་ནི། །ངན་འགྲོའི་མུན་པ་འཇོམས་བྱེད་པའི། །ལྷ་ཡི་མིག་འབྱེད་དམ་པ་འདི། གོ་ལ་དགོངས་ཏེ་བཞེས་སུ་གསོ། །ཨོཾ་ཙནྡན་ག་པུར་བཅས་པ་ཡི། །  
དྲི་མཆོག་བདུག་སྤོས་དམ་པ་ཡི། །དབང་པོའི་སྒོ་རྣམས་ཚིམ་པའི་མཆོག་བྱིན་གྱིས་རློབས་ལ་བཞེས་སུ་གསོལ། །ཨོཾ་སྣ་ཚོགས་ལྷ་ཡི་དྲི་ལྡན་པ། །སྣ་ཚོགས་ག་པུར་གྱིས་ནི་བརྒྱན། །སྣ་ཚོགས་ཧཱུཾ་ལས་ཡང་དག་བྱུང། །དྲི་མཆོག་འདི་དག་བཞེས་སུ་གསོལ། །ཨོཾ་ཁ་དོག་དྲི་དང་  
རོར་ལྡན་པའི། །བཟའ་བའི་བྱེ་བྲག་སྣ་ཚོགས་དག་ཞལ་ཟས་ཕུན་སུམ་ཚོགས་པའི་གཞི། །འགྲོ་བའི་དོན་དུ་བཞེས་སུ་གསོལ། །ལྷ་རྣམས་མཉེས་ཤིང་ཚིམ་པ་དང། །འདོད་པའི་འབྲས་བུ་གསོལ་བཏབ་ཅིང། །མཆོད་བསྟོད་བསྐུལ་ཚིག་ལས་བྱས་ཏེ། །སྔ་མའི་དཀྱིལ་འཁོར་  
གནས་སུ་དགོད། །གལ་ཏེ་མ་འབྲེལ་སྤྱན་དྲངས་ལྷ། །ཐུགས་ཀ་ནས་བཏོན་ཁ་ལ་བཞག་ཞལ་བསིལ་ལ་སོགས་དབུལ་བྱས་ཏེ། །སྔར་བཞིན་གཤེགས་གསོལ་བསྡུས་པ་དག་སྔགས་དང་ཕྱག་རྒྱས་གཤེགས་སུ་གསོལ། །ཨོཾ་ཁྱེད་ཀྱིས་སེམས་ཅན་དོན་ཀུན་མཛད། །རྗེས་  
  
།སངས་རྒྱས་ཡུལ་དུ་གཤེགས་ནས་ཀྱང། །སླར་ཡང་བྱོན་པར་མཛད་དུ་གསོལ། །ཨོཾ་ཨཱཧཱུཾ། བཛྲ་གྩྪ་མུཿ། རིགས་ཀྱི་དཀྱིལ་འཁོར་བསྡུ་བྱས་ནས། །ལྷག་མས་མེ་ལྷ་མཆོད་བྱས་ཏེ། །སྔར་བཞིན་གཤེགས་གསོལ་བསྡུས་པ་དག་མཉམ་ཉིད་  
རང་ལ་གནས་པར་བྱའོ། །དེ་ནས་ལས་ཀྱི་རྡོ་རྗེ་ཡིས། །དཀྱིལ་འཁོར་ཕྱི་རོལ་མཚམས་དག་ཏུ། །ཁོར་ཡུག་ཟླུམ་པོའི་རིམ་པ་ལ། །དྲགས་བྱེད་མཁའ་འགྲོའི་ཚོགས་རྣམས་ཀྱི། །ཕོ་བྲང་གདན་དང་མཆན་མའི་རྟགས། །རིན་ཆེན་རྒྱན་ཚོགས་ཕྲེང་བར་བཅས། །སྣ་ཚོགས་བཟའ་  
བཏུང་གཏོར་མའི་ཚོགས། །ལྷག་མའི་ཚོགས་བཅད་དགྲམ་པར་བྱ། །རྫས་རྣམས་ཚོགས་ནས་དྲི་ཡིས་བསང། །བདུད་རྩིའི་རྒྱུན་དབབ་སྤྱང་ཞིང་བསྲུང། །དབུས་ཀྱི་ལྷ་ཚོགས་རྡོ་རྗེའི་སྟེང། །ཧི་ལས་རྟ་མཆོག་རྒྱལ་པོ་བསྒོམ། །ཕྲིན་ལས་རྣམས་བཞིའི་བཞིའི་དཀྱིལ་འཁོར་ལ། །དུག་གསུམ་  
འབྱུང་བཞི་རང་རྟགས་ཕྲེང། །སྒོ་བཞི་བར་ཁྱམས་ཕྱི་རོ་སྒོ། །རང་གི་མཚན་མས་མཛེས་པར་བྱས། །མདུན་དུ་དབང་ཕྱུག་ཆེན་པོ་སྟེ། །གཡས་སུ་ཆད་པ་བརྒྱ་བྱིན་ལྷ། །གཡོན་དུ་ཁྱབ་འཇུག་འདོད་ལྷ་སྟེ། །ཆུད་མ་བཞོན་པ་ལ་གནས་པའི། །མཆན་མ་རྒྱན་བཅས་འཇིགས་  
པའི་འཚུལ། །རང་གི་ས་བོན་སྡགས་ལས་སྐྱེས། །དབང་ལྡན་མེ་ལྷའི་རྒྱལ་པོ་དང། །སྲིན་པོའི་རྒྱལ་པོ་རླུང་གི་བདག། །ཆུང་མ་བཞོན་པའི་གདན་དང་བཅས། །ལྷོ་འམ་ཤར་དུ་ལྷ་ཆེན་བརྒྱན། །ལྷོ་རུ་ཤིན་རྗེ་མ་མོའི་ཚོགས། །ནུབ་ཕྱོགས་ཕོ་ཉ་ཀླུ་ཡི་འཁོར། །བྱང་དུ་གནོད་  
སྦྱིན་ཆེན་པོ་བརྒྱད། །སྒོ་བཞིར་ཉི་ཟླ་ས་བདག་ཆེ། །ས་ཡི་ལྷ་མོ་གནས་པའོ། །ཕྱི་ཁྱམས་མ་ཚོགས་དབང་ཕྱུག་རྣམས། །སྒོ་བཞིར་མཁའ་འགྲོ་ཆེན་མོ་བཞི། །ཀུན་ཀྱང་རྒྱན་བཅས་ཆ་ལུགས་དང། །ལག་ཆ་བཞོན་པར་བཅས་པ་ཡི། །ཆུང་མ་ཁྱོ་དང་བྲན་ཚོགས་  
གཡོས། །གསང་སྔགས་ལས་བསྐྱེད་གསལ་བར་དགོད། །དགུག་ཅིང་གནས་སུ་གཞུག་བྱས་ནས། །ཟིལ་གནོན་དམ་ཚིག་ཕྱག་རྒྱ་བསྟན། །མཚད་བསྟོད་ལས་ལ་བསྐུལ་བྱས་ནས། །རྟ་མགྲིན་ཕྱག་རྒྱ་རྣམ་གཉིས་བཅིང། །ཧཱུཾ་ཁྲོ་ལས་རྔ་ཚན་འབར་བའི་སྐུར་སྟོན་  
  
༄༅། །ཅིང༑ །འཇིགས་བྱེད་ལྷ་ཆེན་ཡབ་ཡུམ་ཞབས་ཀྱིས་གནོན། །དྲག་པོའི་དཀྱིལ་འཁོར་སྣ་ཚོགས་སྟོན་མཛད་པའི། །དབུ་མར་རྟ་སྐད་འཚེར་ཞིང་གར་མཛད་པ། །ཉི་མ་འབུམ་གྱི་འོད་མདངས་སྐུ་ལ་རྫོགས། །ཁྲོ་རྒྱལ་འཁོར་བཅས་མ་ལུས་གཤེགས་སུ་གསོལ། །  
ཨོཾ་སུམྦྷ་ནི་སུམྦྷ་ཧཱུཾ། ཛཧཱུཾ་བཾ་ཧོཿ། ཨཱ་ཀཌྜྷ་ཡ། ཨཱ་ཀཌྜྷ་ཡ། པྲ་བེ་ཤ་ཡ་པྲ་བེ་ཤ་ཡ། བནྡྷ་ཡ་བནྡྷ་ཡ། ཏོ་ཥ་ཡ་ཏོ་ཥ་ཡ། མོ་ཧ་ཡ་མོ་ཧ་ཡ། ཨོཾ་ཨེ་ཨཱ་ར་ལི་ཧོ། །ཧྲིཾ་ཧྲིཾ་ཧྲིཾ། ཨོཾ་འཇིགས་བྱེད་ལྷ་ཆེན་དབང་ཕྱུག་དང། །དེ་བཞིན་ཚངས་པ་བརྒྱ་བྱིན་དང། །ཁྱབ་འཇུག་འདོད་དགའི་  
དབང་ཕྱུག་དང། །འཇིག་རྟེན་སྐྱོང་བའི་ལྷ་ཀླུ་དང། །གནོད་སྦྱིན་གཤིན་རྗེ་མ་མོའི་ཚོགས། །མཚམས་ཀྱི་དབང་ལྡན་ལ་སོགས་པའི། །གལ་ཏེ་རྫུ་འཕྲུལ་མཐུ་མངའ་རྣམས། །བྲན་ཚོགས་གཡོག་དང་ཆུང་མར་བཅས། །དཔའ་བོའི་སྤྱན་སྔར་དམ་བཅས་བཞིན། །རང་གི་དམ་ཚིག་  
རང་བྱོས་ལ། །ཚོགས་ཀྱི་དཀྱིལ་འཁོར་བསྲུང་པའི་ཕྱིར། །འཁོར་དང་བཅས་གནས་འདིར་གཤེགས་སུ་གསོལ། །ཨོཾ་ཨེ་ཧྱ་ཧི། རུ་ལུ་རུ་ལུ་ཛཧཱུཾ་བཾ་ཧོཿ། ཨོཾ་བཛྲ་ཊཱ་ཀི་ནཱི་བྷྱོ་ཨེ་ཨར་ལི་ཛཛ། ཨོཾ་ཌཱ་ཀི་ནཱི་ཨཱ་ཀཱརྵ་ཡ་ཨཱ་ཀཱརྵ་ཡ། པྲ་བེ་ཤ་ཡ་པྲ་བེ་ཤ་ཡ། བནྡྷ་ཡ་བནྡྷ་ཡ། ཏོ་ཥ་ཡ་ཏོ་ཥ་  
ཡ༑ མོ་ཧ་ན་མོ་ཧ་ན། སརྦ་ན་ཏ་ཀི་ནན། ཧྲྀ་ད་ཡ་ཧཱུཾ་ཕཊ་ཛ་ཛཧཱུཾ་བཾ་ཧོཿ། ཌ་ཀི་ནི་ཧཱུཾ་ཛཿ། ཌ་ཀི་ཕྱག་རྒྱས་དགུག་པའོ། །ཨོཾ་ཤྲཱི་ཧེ་རུ་ཀ། མ་ཧཱ་བཛྲ། སརྦ་དུཥྚན་ས་མ་ཡ་མུ་དྲ་པྲ་པཉྩ་ཀྲ་ཧཱུཾ་ཕཊ། ཧེ་རུ་ཀའི་ཕྱག་རྒྱས་ཟིལ་གྱིས་མནན་པའོ། །ཨོཾ་བཛྲ་བ་ཏ་མུ་ཁ། ཨཱ་ཀཱ་ར་ཥ་ཡ། ཨཱ་ཀཱརྵ་  
ཡ༑ པྲ་བེ་ཤ་ཡ། པྲ་བེ་ཤ་ཡ། བནྡྷ་ཡ། བནྡྷ་ཡ། ཏོ་ཥ་ཡ། ཏོ་ཥ་ཡ། སརྦ་ཌྵ་ཀི་ནན། ཧྲྀ་ད་ཡན། ཧ་ཧ་ཧེ་ཧི། ཨོཾ་ཨཱཧཱུཾ། རྟ་མགྲིན་ཕྱག་རྒྱས་དབང་དུ་བསྡུ་བའོ། །རྡོ་རྗེ་ཕུར་པ་གདབ་བྱས་པས། །བགེགས་ཀུན་གཡོ་བ་མེད་པར་བྱས། །ཡེ་ཤེས་མེས་བསྲེགས་བདུད་རྩིས་  
གསོས༑ །སྤྱང་ཞིང་བྱིན་བརླབས་ལྷ་ཡི་སྐུར། །སྐུ་གསུང་ཐུགས་ཀྱི་རྡོ་རྗེ་དང། །རིགས་ཀྱི་བདག་པོའི་མཚན་མས་བརྒྱན། །སྔ་མའི་ཕྱག་རྒྱའི་ཆ་ལུགས་ལས། །འོད་མདངས་རྒྱན་ཆས་འབར་བ་ཡི། །འཁོར་བཅས་བསྡུས་པའི་དགའ་འགྱུར་ཀུན། །དམ་ཚིག་ལྷ་དང་གཉིས་  
  
།ཨོཾ་ཐུགས་རྗེ་ཆེན་པོས་གཟིགས་ནས་ཀྱང། །སྣ་ཚོགས་རྣམ་པར་འཕྲུལ་མཛད་ཅིང། །གར་མཁན་འཁོར་ལོའི་རྒྱུད་མངའ་བའི། །དྲག་པོའི་ཞི་མཛད་ཁྱོད་ལ་ཕྱག་འཚལ་ལོ། །སྣ་ཚོགས་གར་གྱིས་རྣམ་པར་འཕྲུལ་ལ་ཕྱག་འཚལ་ལོ། །རྡོ་རྗེ་ལ་སོགས་མཚོན་  
ཆས་རོལ་ལ་ཕྱག་འཚལ་ལོ། །མ་ལུས་ལྷ་ཡི་ལྷ་མཆོག་སྐྱོང་ལ་ཕྱག་འཚལ་ལོ། །དཔའ་བོ་རྩ་ལ་རྫོགས་སྟོབས་བཅུའི་ཤུགས་ལ་ཕྱག་འཚལ་ལོ། །ཧཾ་ཨ་ཏི་པུ་ཧོ། །ཨ་ལ་ལ་ཧོ། །མ་ལུས་མཆོད་གཏོར་རྫས་རྣམས་ཀུན། །ཧོ་ཧོ་ཧྲྀཡིས་བསྲེགས་སྦྱངས་བརླབ། །རིན་ཆེན་  
དབྱིབས་མཛེས་སྤྲས་པའི་སྣོད། །འདོད་ལྔའི་ལོངས་སྤྱོད་བདུད་རྩིའི་མཚོ། །ལྷ་མོས་འཁྲིལ་བའི་དགྱེས་སྟོབས་ཤིང། །ཀུན་བཟང་མཆོད་སྤྲིན་གང་བར་དམིགས། །དད་པོ་དྲི་ཡི་ཆུས་བསངས་ནས། །མཆོད་ཡོན་ཞབས་བསིལ་མེ་ཏོག་འཐོར། །སོ་སོའི་ཏིང་འཛིན་ཕྱག་རྒྱས་  
སྔགས། །མཆོད་གཏོར་རིམ་བཞིན་དབུལ་བར་བྱ། །ཨོཾ་བཛྲ་པུཥྤེ། ཨོཾ་བཛྲ་དྷཱུ་པེ། ཨོཾ་བཛྲ་གནྡྷེ། ཨོཾ་བཛྲ་ནཻ་བེ་དྷྱེ་པཱུ་ཛ་སྥར་ཎ་སཱཧཱ། ཨོམ་ཏདྱ་ཐཱ། ནམ་བཛྲ་མ་ཧཱ་དེ་བ། བཛྲ་བིཥྞུ། བཛྲ་བྲ་མ། བཛྲ་ཨིནྡྲ། བཛྲ་ཀཱ་མ་དེ་བ། བཛྲ་ཡ་ཡུ་དྷ། བཛྲ་མཱ་ཡ། བཛྲ་ཤོ་དྷ། བཛྲ་བཧཻ་ར་ཝ་  
བཛྲ་ག་ན་པ་ཏི། བཛྲ་དྷ་ཤྀ་གྲ་བ། བཛྲ་པཱ་ཤ་ཀཱ་ལ། བཛྲ་ཀུ་མ་ར། བཛྲ་ཡ་མ་རཱ་ཛ། བཛྲ་ཡམ་ཀ་ལ། བཛྲ་ཡ་མ་དུ་ཥྚཱ་ན། བཛྲ་ཡ་མ་ཀྲོ་དྷ། བཛྲ་ཡ་མ་ཙ་ཀྲ། བཛྲ་ཡ་མ་ཤཱུ་ལ། བཛྲ་ཡ་མ་ས་ར། བཛྲ་ཡ་མ་མུ་རཾ། བཛྲ་ནཱ་ག་ཙཀྲ། བཛྲ་ནཱ་ག་བ་སུ་ཀ། བཛྲ་ནཱ་ག་ཀརྐོ་ཊ། བཛྲ་ནཱ་  
ག་པདྨ། བཛྲ་ནཱ་ག་མ་ཧཱ་པདྨ། བཛྲ་ནཱ་ག་ཤཾ་ཁ་པཱ་ལ། བཛྲ་ནཱ་ག་ག་ཡུ། བཛྲ་ནཱ་ག་ཀུ་ལི་ཀ། བཛྲ་ནཱ་ག་བ་ལ་ཏ། བཛྲ་ནཱ་ག་གུ་སུ། བཛྲ་ཡ་མ་ཎི་བྷ་དྲ་ཡེ། བཛྲ་པཱུརྞ་བྷ་དྲ་ཡེ། བཛྲ་ད་ན་དྷ་ཡ། བཛྲ་མ་ཧཱ་དྷཱ་ཛ་ན། བཛྲ་ཛི་བི་ཀུ་ལནྡྷ་ཡ། བཛྲ་ཛཾ་བྷ་ལ་མུ་ཁནྟ་ཡ། བཛྲ་ཛིཾ་བྷ་ལ་ཛྭ་ལཻནྡྲ་  
ཡ༑ བཛྲ་ཀི་ལི་མི་ལི་ནི། བཛྲ་ཨགྣ་ཡེ། བཛྲ་ནི་རྲྀ་ཏེ། བཛྲ་བཻ་རཾ་བ། བཛྲ་ཨཱི་ཤ་ན་ཡེ། བཛྲ་ནཱ་ག་ཨུ་ལི་ཀ། བཛྲ་ནཱ་ག་པ་ལ་ཏི། བཛྲ་སུརྱ་བ། བཛྲ་ཙནྡྲ་བ། བཛྲ་གཾ་ཙི་ཏྲི། བཛྲ་པྲ་ཏི་བི་དེ་བ། བཛྲ་ཌཱི་ཀི་ནཱི་ཀཱ་ལ་བཛྲ་བྷྱོ། བཛྲ་ཌཱ་ཀི་ནཱི་ཀཱ་ལ་རཏྣ་བྷྱོ། བཛྲ་ཌཱ་ཀི་ནཱི་ཀཱ་ལ་པདྨ་བྷྱོ། །བཛྲ་  
  
༄༅། །ཌཱ་ཀི་ནཱི་ཀཱ་ལ་ཀརྨ་བྷྱོ། །ས་པཱ་རི་ཝ་ར། ཨི་དཾ་དྷཱུ་པ། པུཥྤ། དའི་པཾ། གནྡྷཾ། ནཻ་བི་ཏྱེ། དི་ས་ན་ཀ་ཏཾ། པ་ལཱི་པྲ་ཧ་རཾ། པྲ་ཏིཙྪ། ཡུ་བ་བུཾ་ཛ། ན་མ་སརྦ་སཏ། ནན་བ་ཏི། རཏྞྡྱ། སུ་བརྞ། དྷ་ན་དྷྱ་ནྱ། དྷ་ན་དྷྱ་ནྱ། ཨ་ཡུ་ཡོ་བ་ན། ཨ་རོཀྱ། སད་སུ་ཁཾ། ཨ་པ་ཧ་ར་ཀཾ། ཤཱནྟིཾ་  
ཀུ་རུ། པུཥྚིཾ་ཀུ་རུ། པ་ཥཾ་ཀུ་རུཾ། མཱ་ར་ཡ། སརྦ་ཀརྨ་ཨརྠ་སིདྡྷི་ཧཱུཾ་ཧཱུཾ་སཱ་ཧཱ། ཨོཾ་ཐམས་ཅད་གཉིས་མེད་ཐུགས་རྗེའི་མཆོག་རྡོ་རྗེ་གསང་གསུམ་གནས་ལས་བྱུང། །དམ་པའི་དཀའ་སྤྱོད་བྱང་ཆུབ་སེམས། །དྲག་པོའི་གཟུང་འཛིན་མཁའ་འགྲོའི་ཚོགས། །དམ་ཚིག་བསྟན་པ་  
གནས་བསྲུང་ཞིང། །རྣལ་འབྱོར་སྒྲུབ་པའི་ལས་མཛད་མ། །དོན་ཀུན་ཕྲིན་ལས་སྔགས་ཀྱི་མཐུས། །འགྲོ་བའི་གནས་ཀུན་རྣམ་པར་དག་བྱང་ཆུབ་སྤྱོད་པ་རྒྱ་མཚོའི་ཚོགས། །དམ་བཅས་ཕྲིན་ལས་སྣ་ཚོགས་ཀྱིས། །སངས་རྒྱས་ཐམས་ཅད་མཉམ་སྦྱོར་བའི། །མཁའ་འགྲོ་  
སྒྱུ་མའི་དོན་སྟོན་མཛད། །ཨོཾ་ཤིན་ཏུ་དྲག་ཆེན་སྤྲུལ་བའི་སྐུ། །ཁམས་གསུམ་གནས་ཀུན་གཡོ་མཛད་པ། །ཀཾ་ལས་སྤྲུལ་བའི་ལྷ་ཆེན་པོ། །དཀར་སེར་ཁྱུ་མཆོག་གདན་ལ་བཞུགས། །ཞལ་ཕྱག་མཚུངས་པར་ཏྲི་ཤཱུ་ལ། །དགྲ་སྟ་རལ་གྲི་ཐོད་ཁྲག་ཤ། །སྤྱན་གསུམ་རལ་པ་ཐོད་  
ཕྲེང་རྒྱན། །རིན་ཆེན་སྣ་ཚོགས་གོས་ཀྱིས་བཀླུབས། །ཟླ་བ་ཕྱེད་པའི་རུ་མཚོན་ཅན། །སྒེག་དགྱེས་ཆགས་པའི་གཟི་མདངས་ཀྱིས། །ཨུ་མ་ལྗང་སྐྱ་ཐོད་པ་ཐོགས། །ཞི་བ་རིན་ཆེན་རྒྱན་བཅས་འཁྲིལ། །སྟོབས་ལྡན་དཔའ་བོ་དཔའ་མོའི་ཚོགས། །འཁོར་བཅས་གནས་  
འདིར་འདུས་པ་རྣམས། །མཆོད་གཏོར་རྒྱུན་བཅས་འདི་བཞེས་ཤིག་རང་གི་དམ་ཚིག་དྲན་བྱོས་ལ། །ཞི་རྒྱས་དབང་དྲག་ལས་ཀུན་དང། །ཐུན་མོང་དངོས་གྲུབ་འདོད་པའི་དོན། །བདག་སོགས་རྣལ་འབྱོར་སྒྲུབ་པའི་ཚོགས། །མ་ལུས་ཐོགས་མེད་གྲུབ་པར་མཛོད། །ཨོཾ་  
ཁམས་གསུམ་གཙོ་བོ་འབྱིན་བྱེད་ལྷ། །ཨོཾ་ལས་སྤྲུལ་པའི་ཚངས་པ་ཆེ། །གསེར་མདོག་གདོང་བཞི་ཕྲེང་བས་མཛེས། །གཡས་གཉིས་པ་སེར་རལ་གྲི་ཐོགས། །གཡོན་གཉིས་འཁོར་ལོ་རིན་ཆེན་འོད། །ངང་པ་ཟླ་བའི་ཁྲི་སྟེངས་གནས། །ཁམས་གསུམ་བསྐྱོད་ཚུལ་  
  
།མཛེས་མ་ཀུན་གཟུགས་ཡུམ་དང་འཁྲིལ། །ཨོཾ་བྱང་ཆུབ་སེམས་དཔའ་གཙོ་བོ་མཆོག་ཨ་ལས་སྤྲུལ་པའི་ལྷ་དབང་རྒྱལ། །དཀར་གསལ་ཟླ་རྒྱས་མདངས་དབང་ཕྱུག་གོས་རྒྱན་རིན་ཆེན་ཚོགས་ཀྱིས་བཀླུབས། །གཡས་གཉིས་རྡོ་རྗེ་རྩེ་གསུམ་རིན། །གཡོན་  
གཉིས་རིན་ཆེན་ཕྲེང་བ་བུམ། །གླང་ཆེན་རིན་ཆེན་ཁྲི་སྟེངས་ན། །ཤ་རྩི་དཀར་མོའི་རིན་ཆེན་པད། །འཁྲིལ་ཚུལ་འདོད་པའི་ལོངས་སྤྱོད་ཚོགས། །རིན་ཆེན་སྣ་བདུན་ཚོགས་ལ་རོལ། །ཨོཾ་སྟོབས་ལྡན་དྲག་པོ་མཐུ་བོ་ཆེ། །ཧཾ་ལས་སྤྲུལ་པ་ཁྱབ་འཇུག་གཙོ། །མཐིང་ནག་ཁྲོ་  
པོའི་ཚུལ་འཆང་བ། །འཁོར་ལོ་རྩེ་གསུམ་མདའ་དང་གཞུ། །འཇིགས་པའི་ཆ་ལུགས་གོས་རྒྱན་བཀླུབས། །རི་དྭགས་ཤིང་རྟ་རིན་ཆེན་ཁྲི། །གཟུགས་འཛིན་དྲག་མོ་པདྨ་འཛིན། །མཚོན་ཆ་འཁྲིགས་པའི་ཕྲེང་བ་ཅན། །ཨོཾ་མ་ལུས་འདོད་ཚོགས་ཀུན་གྱི་བདག་དྷཾ་ལས་  
བྱུང་བའི་འདོད་ལྷ་མཆོག་སེར་སྐྱ་སྣ་ཚོགས་རྒྱན་གྱིས་བཀླུབས། །གཡས་གཉིས་མདའ་མཆོག་རིན་པོ་ཆེ། །གཡོན་གཉིས་རིན་ཆེན་གཞུ་པདྨ། །འདོད་དཔུང་རིན་ཆེན་ཀུན་ལ་སྤྱོད། །དྲག་པོ་གནས་རྒྱལ་རིན་ཆེན་སྐྱེས། །རིན་ཆེན་ཁྲི་བཅས་རྟ་ཡི་ཚོགས། །ལྷ་ཡི་བདུད་  
སོགས་མོས་པའི་དཔུང། །ཡན་ལག་བཞི་བཅས་ལས་མཛད་པ། །ཨོཾ་ཤར་གྱི་ཕྱོགས་ནས་ལྷ་ཆེན་ཚོགས། །གསང་བའི་བཀའ་འཛིན་དམ་ཚིག་ཅན། །ཨ་ཡིག་སྔགས་ཀྱིས་སྤྲུལ་པ་རྣམས། །ཞི་བའི་རྒྱན་བཅས་བྱང་སེམས་གསལ། །རྡོ་རྗེ་མཚོན་ཆ་གསེར་མདོག་འོད། །  
ཞལ་ཕྱག་བཞི་པ་རྡོ་རྗེ་རིན། །པདྨ་བུམ་པ་བདུད་རྩིའི་རྒྱུན། །རིན་ཆེན་གོས་རྒྱན་ཡུམ་དང་བཅས། །རྒྱལ་པོ་ཆེན་པོའི་ཚུལ་འཛིན་ཅིང། །གླང་ཆེན་རིན་ཆེན་སྟེགས་ལ་གནས། །རྡོ་རྗེ་སྒྱུ་མ་སྔོ་བསངས་མདོག་གཡས་གཉིས་འཁོར་ལོ་རལ་གྲི་འཛིན། །གཡོན་གཉིས་དུང་དང་པདྨོ་  
ཐོགས། །ཉི་མའི་འོད་མདངས་སྟན་ལ་གནས། །དབུ་རྒྱན་ཕྲེང་བ་གོས་ཀྱིས་བཀླུབས། །བཙུན་མོའི་འཁོར་ཚོགས་སུམ་ཅུ་གཉིས། །རྡོ་རྗེ་གླང་སྣ་དཀར་སེར་མདངས། །གཡས་གཉིས་གཏུན་ཤིང་རལ་གྲི་དང། །གཡོན་གཉིས་ཕྲེང་བ་རིན་ཆེན་འཁོར། །ཆུ་སྲིན་རིན་ཆེན་  
  
༄༅། །པདྨའི་ཁྲི། །མཆེ་གཙིགས་ཁྲོ་ཚུལ་དྲག་པོ་སྤྱན། །བཙུན་མོ་གཏུམ་ཆེན་བདུད་རྩིའི་སྣོད། །རྡོ་རྗེ་འཇིགས་བྱེད་ཁྲོ་བོའི་མཆོག་སྔོ་ནག་མེ་འོད་འབར་བའི་ཕྲེང། །གཡས་གཉིས་རྩེ་གསུམ་འཁོར་ལོ་མྱུར། །གཡོན་གཉིས་མཚོན་ཆ་མེ་འོད་ཕྲེང། །མ་མོའི་  
གདན་ལ་ཡུམ་དང་འཁྲིལ། །ཐོད་རུས་སྤྲུལ་གྱི་ཕྲེང་བས་བརྒྱན། །རྡོ་རྗེ་ཚོགས་བདག་ལྗང་སེར་སྐུ། །རིན་ཆེན་གོས་རྒྱན་འཇིགས་པའི་ཚོགས། །གཡས་གཉིས་བདུད་རྩི་རིན་པོ་ཆེ། །གཡོན་གཉིས་ཟླ་བ་རྩེ་གསུམ་མདུང། །རྡོ་རྗེ་བྲག་ཆེན་རླུང་དཀྱིལ་མྱུར། །བཙུན་མོ་སྟོབས་  
ཆེན་བརྒྱད་ཀྱི་དབུས། །རྡོ་རྗེ་སྲིན་མོ་སྔོ་སྐྱའི་འོད། །སྲིད་གསུམ་ཐལ་བྱེད་རྔ་སྐད་སྒྲོགས། །གཡས་གཉིས་གྲི་གུག་དབྱུག་པ་འཛིན། །གཡོན་གཉིས་པདྨོའི་ཐོད་པ་འཆང། །ཐུབ་དཀའ་སྲིན་པོའི་གདན་ལ་གནས། །ཡུམ་བཅས་རྒྱན་ཕྲེང་འཇིགས་པའི་ཚུལ། །རྡོ་རྗེ་ཞགས་པ་  
གནས་ཀུན་རྒྱལ། །མདོག་གནག་མི་ལྤགས་ཐོད་པའི་རྒྱན། །གཡས་གཉིས་ཞགས་པ་རྩེ་གསུམ་འོད། །གཡོན་གཉིས་གྲི་གུག་ཐོད་པའི་སྣོད། །ལུས་ངན་སྤྲུལ་བའི་ཁྲི་ལ་གནས། །ཡུམ་ཚོགས་ཕོ་ཉ་གཙོ་བོ་བརྒྱད། །རྡོ་རྗེ་གཞོན་ནུ་གདོང་དྲུག་ལྷ། །དམར་སེར་ཞི་བའི་  
རྒྱན་གྱིས་མཛེས། །གཡས་ན་རིན་ཆེན་པདྨ་མདའ། །གཡོན་ན་ཕྲེང་བ་བུམ་བཟང་གཞུ། །དང་པ་པདྨོ་རྫིང་བཅས་གདན། །ཕྱག་རྒྱ་ཡུམ་སོགས་གནས་དྲུག་མ། །ཨོཾ་ལྷོ་ཡི་རྒྱལ་ཆེན་གཤིན་རྗེའི་ཚོགས། །བྱང་སེམས་ཡང་ལས་འཕྲུལ་བའི་གཟུགས། །ཁྲོ་བོ་འཇོམས་བྱེད་རྒྱན་  
ཕྲེང་བཀླུབས། །འཇིགས་པའི་གཟུགས་མཆོག་ཁྲོ་གཉེར་འགྱུར། །མཆེ་གཙིགས་ཕེཾ་སྒྲོགས་སྤྱན་གསུམ་བགྲད། །སེར་སྐྱའི་སྐྲ་འབར་སྨ་ར་ཅན། །མ་ཚོགས་ཡུམ་བཅས་ཐལ་ཞག་ཁྲག། །ལུས་བྱུགས་ཐོད་ཕྲེང་མ་ཧེའི་གདན། །རྡོ་རྗེ་གཤིན་རྗེའི་རྒྱལ་ཆེན་པོ། །སྔོ་  
ནག་འཁོར་ལོ་རལ་གྲི་འཛིན། །རྡོ་རྗེ་གཤིན་རྗེ་དུས་ཀྱི་ཚོགས། །མདོག་དམར་གླེགས་བམ་ཁྲམ་ཤིང་ཐོགས། །རྡོ་རྗེ་གཤིན་རྗེ་སྡང་བ་འཇོམས། །སེར་སྐྱ་རྩེ་གསུམ་བ་དན་དྲིལ། །རྡོ་རྗེ་གཤིན་རྗེ་ཁྲོ་བོ་མཆོག་སྔོ་ནག་རལ་གྲི་ཐོད་ཁྲག་ཤ། །རྡོ་རྗེ་གཤིན་རྗེ་འཁོར་ལོའི་  
  
དུད་ཀ་འཁོར་ལོ་ཕྲེང་བ་མེ། །རྡོ་རྗེ་གཤིན་རྗེ་མདུང་འཛིན་གནོན། །སྔོ་སྐྱ་མདུང་རྩེ་གསུམ་པ་རླུང། །རྡོ་རྗེ་གཤིན་རྗེ་མདའ་འཛིན་རྒྱལ། །དམར་སྐྱ་མདའ་གཞུ་གློག་ཕྲེང་རྒྱན། །རྡོ་རྗེ་གཤིན་རྗེ་ཐུབ་པ་ཆེ། །སྔོ་ནག་གྲི་གུག་ཐོད་ཁྲག་སྤྲིན། །དུར་ཁྲོད་གནས་ཆེ་གཏུམ་པ་  
ཡི༑ །མཁའ་འགྲོ་འཇིགས་བྱེད་བརྒྱད་རྣམས་ཀུན། །མདོག་ནག་མུན་པའི་ཚོགས་ལྟར་གཏིབས། །ལག་ན་གྲི་གུག་ཐོད་ཁྲག་ཤ། །དུས་འཛིན་འཆི་བདག་ཟློག་བྱེད་ཅིང། །མ་མོ་སྦེད་པའི་གདོན་ལ་བརྩོན། །ཨོཾ་ནུབ་ཕྱོགས་རྡོ་རྗེ་ཀླུ་ཡི་ཚོགས། །བྱང་ཆུབ་སེམས་སོགས་ཕུཿ་  
ལས་སྤྲུལ། །རྫུ་འཕྲུལ་མཐུ་སྟོབས་བྱིན་རླབས་ཅན། །རིན་ཆེན་འབར་བའི་སྤྲུལ་མགོའི་རྒྱན། །ཕོ་བྲང་རིན་ཆེན་ཁང་མཛེས་ན། །བདུད་རྩིའི་རྒྱ་མཚོ་རྫིང་བུའི་ཚོགས། །བཙུན་མོ་ཡུམ་ཚོགས་དགའ་བ་རྣམས། །རིན་ཆེན་པདྨའི་སྐྱེད་ཚལ་གནས། །རྡོ་རྗེ་མཐའ་ཡས་སྔོ་བསངས་  
མདོག་སྤྲུལ་ཞགས་རིན་ཆེན་བུམ་པ་ཐོགས། །རྡོ་རྗེ་ནོར་རྒྱས་མདོག་དཀར་ལ། །ནོར་བུ་རྩེ་དགུ་ཕྲེང་བའི་ཚུལ། །རྡོ་རྗེ་འཇོག་པོ་དམར་མདངས་ཅན། །སྤྲིན་ཕུང་རིན་ཆེན་ཆར་འབེབས་མཛེད། །རྡོ་རྗེ་ཀརྐོཌ་ནག་པོ། །རིན་ཆེན་ཕྲེང་བ་པདྨའི་རྒྱ། །རྡོ་རྗེ་པདྨ་ཆུ་ཤེལ་མདངས། །  
འདོད་པའི་ཞལ་ཟས་བདུད་རྩིའི་རྒྱུན། །རྡོ་རྗེ་པད་ཆེན་དཀར་སྐྱའི་མདངས། །མེ་ཏོག་ཨུཏྤལ་སྒྲ་སྙན་སྒྲོགས། །རྡོ་རྗེ་དུང་སྐྱོང་གསེར་གྱི་མདོག་ཕྲེང་བ་ལྗོན་ཤིང་མེ་ཏོག་རྒྱན། །རྡོ་རྗེ་རིགས་ལྡན་སྣ་ཚོགས་སྐུ། །ཆུ་སྲིན་རིན་ཆེན་གཏེར་མཛོད་སྦྱོར། །ཨོཾ་བྱང་གི་གནོད་སྦྱིན་  
འཇིགས་པའི་གཙོ། །ཕོ་བྲང་རིན་ཆེན་གནས་ཀྱི་བདག་མིའུ་ཐུང་གཟུགས་འདྲ་སྟོབས་ལྡན་པ། །བྱང་སེམས་རིགས་སོགས་ཧཾ་ལས་སྤྲུལ། །རིན་ཆེན་བུམ་ཚོགས་ནོར་བུའི་ཚོགས། །པདྨ་བདུན་བརྩེགས་རིན་ཆེན་ཁྲི། །དཔག་བསམ་རྒྱན་ཕྲེང་བུམ་པའི་ལྷོ། །རྒྱལ་བློན་བཙུན་མོའི་  
ཚོགས་དང་བཅས། །རྡོ་རྗེ་གང་བཟང་ཆུ་ཤེལ་མདོག་རིན་ཆེན་མཁའ་མཛོད་ཟླ་གསལ་མདངས། །རྡོ་རྗེ་བུམ་བཟང་གསེར་ལྟ་བུ། །རྩེ་གསུམ་བུམ་པ་ལག་ན་འཛིན། །རྡོ་རྗེ་ནོར་བཟང་བཻ་ཌཱུརྱ། །ནོར་བུ་རིན་ཆེན་ཕྲེང་བའི་ཚོགས། །རྡོ་རྗེ་རྣམ་ཐོས་གསེར་གྱི་མདངས། །མཆོད་  
  
༄༅། །རྟེན་རིན་ཆེན་དབྱིག་པ་ཐོགས། །རྡོ་རྗེ་ལུས་ངན་ལྗང་སྐྱའི་འོད། །རིན་ཆེན་དབྱུག་པ་ལྕུག་མའི་རྒྱུན། །རྡོ་རྗེ་གནོན་འཇིགས་མཐིང་ཤུན་མདོག་རལ་གྲི་ཨུཏྤལ་མེ་ཏོག་ཕྲེང། །རྡོ་རྗེ་གནོན་གནས་ཉི་མའི་མདངས། །ཤིང་ཐོག་ནེའུ་ལེའི་རྒྱལ་བུ་འཐོར། །རྡོ་རྗེ་  
སྡེ་བཟང་ཨིནྡྲའི་མདོག་གླེགས་བམ་རིན་ཆེན་བུམ་པའི་ཆུ། །ཁྲོ་གཉེར་སྤྱན་དམར་དབུ་སྐྲ་འཁྱིལ། །མཆེ་བ་ཅུང་ཟད་འཛུམ་མདངས་བརྒྱན། །རིན་ཆེན་གོ་ཆ་མཚོན་སྣ་ཚོགས། །འདོད་པའི་ལོངས་སྤྱོད་ཀུན་གྱིས་མྱོས། །ཨོཾ་མཚམས་ཀྱི་རྒྱལ་ཆེན་དཔའ་བོའི་དཔུང། །  
རང་གི་འཁོར་ཚོགས་འདུལ་མཛད་པ། །བྱང་ཆུབ་སེམས་སོགས་གཞན་དོན་མཛད། །ས་བོན་ཨ་རི་ཡཾ་མིང་ལས། །འཕྲུལ་བས་བྱིན་རླབས་གཟུགས་དང་ལྡན། །གཙོ་བོ་རང་རིག་རྒྱན་གྱིས་མཛེས། །རྡོ་རྗེ་མེ་ལྷ་དམར་སེར་འོད། །བགྲང་ཕྲེང་སྤྱི་བླུགས་སྲད་བུས་བརྒྱན། །རྡོ་རྗེ་སྲིན་  
པོ་དམར་སེར་འོད། །ཆུ་སྲིན་པདྨ་འཇིགས་བྱེད་གཟུགས། །རྡོ་རྗེ་རླུང་ལྷ་དུད་ཁའི་མདོག་བ་དན་ཕྲེང་བ་ཁ་མང་རྒྱ། །རྡོ་རྗེ་དབང་ལྡན་ཨིནྡྲ་རིན། །བེ་ཅོན་རྩེ་གསུམ་འོད་ཕྲེང་འཁྲིགས། །བཙུན་མོའི་འཁོར་ཚོགས་ལས་མཛད་པ། །ར་སྐྱེས་ཆུ་སྲིན་ཤ་བ་དང། །མི་རོའི་སྟན་ལ་རིན་ཆེན་  
བརྒྱན། །འདོད་པའི་ལོངས་སྤྱོད་དགའ་རྩེར་རོལ། །ཨོཾ་སྒོ་བཞི་ཕོ་ཉ་མཐུན་པའི་གྲོགས། །རྣལ་འབྱོར་དམ་ཅན་སྐྱོང་མཛད་པ། །སྟེང་འོག་ཉིན་མཚན་དུས་འབྱེད་ཅིང། །བྱང་ཆུབ་སེམས་སོགས་སྤྱོད་ལྡན་པས། །ཚད་མེད་བཞི་ཡིས་རྣམ་པར་རོལ། །ས་བོན་སུཾ་ཙཾ་པྲ་ཏཾ་ལས། །  
འབྱུང་བའི་གཟི་བརྗིད་འོད་པོ་ཆེ། །བཙུན་མོ་དམ་པའི་གནས་ལོངས་སྤྱོད། །བློན་པོ་དེད་དཔོན་དཔུང་བཅས་པས། །དམ་ཆོས་བསྟན་པ་རྒྱས་པར་མཛད། །རྡོ་རྗེ་ཉི་མ་མེ་ཤེལ་མདངས། །པདྨ་རིན་ཆེན་ཤིང་རྟར་ལྡན། །རྡོ་རྗེ་ཟླ་བ་ཆུ་ཤེལ་འོད། །བདུད་རྩི་ཀུ་མུ་ངང་བའི་ཁྲི། །རྡོ་རྗེ་  
ས་འཛིན་གསེར་གྱི་མདོག་བུམ་པ་བགྲང་ཕྲེང་པདྨའི་གདན། །རྡོ་རྗེ་ཐགས་བཟངས་བཙོད་གྱི་མདོག་གོ་མཚོན་འབྲུག་གི་ཁྲི་ལ་གནས། །འཇིག་རྟེན་གསུམ་ལ་མངའ་མཛད་པའི། །སྟོབས་ལྡན་ཕྲིན་ལས་མྱུར་བའི་ཚུལ། །ཨོཾ་བདེ་གཤེགས་སྲས་ཚོགས་བཀའ་ཉན་བྲན། །མཁའ་  
  
།རྣམ་པ་རང་གི་གཟུགས་ཉིད་ལ། །རང་བཞིན་བདེ་གཤེགས་སྐུ་གསུང་ཐུགས། །ཕྱག་རྒྱ་རྣམ་བཞི་དབུ་རྒྱན་དང། །རིགས་ཀྱི་བདག་པོར་དབང་བསྐུར་བའི། །རྒྱལ་བའི་སྲས་ཚོགས་ཐུགས་རྗེ་ཅན། །བཀའ་གསང་དམ་ཚིག་བྲན་བྱོས་ལ། །རྨད་བྱུང་མཐུ་  
དང་རྫུ་འཕྲུལ་གྱིས། །རིག་འཛིན་སྒྲུབ་པའི་གྲོགས་མཛོད་ཅིག་དགྲ་བགེགས་ནད་གདོན་པར་ཆད་རྣམས། །ཕྲིན་ལས་ཀུན་གྱིས་འདུལ་མཛད་ཅིང། །ཚེ་དབང་བཀྲ་ཤིས་བདེ་ལེགས་ཚོགས། །དུས་ཀུན་དུ་ནི་རྒྱས་པར་མཛོད། །ཨོཾ་ཕྱི་རོལ་མ་ཚོགས་མཁའ་འགྲོའི་སྐུ། །ཐམས་  
ཅད་འཕྲུལ་བའི་རྫུ་འཕྲུལ་ཅན། །སྣ་ཚོགས་དབང་ཕྱུག་ཕྲིན་ལས་ཀྱིས། །རྟག་ཏུ་རང་གི་དོན་བརྩོན་ཞིང། །དྲག་པོ་མཁའ་འགྲོའི་ཆོགས་བསྡུས་པས། །གཞན་དོན་ལས་ལ་རྣམ་པར་རོལ། །སྤྲུལ་པ་ཡང་སྤྲུལ་འཇིགས་པའི་གཟུགས། །གསོད་དོན་ཤ་ཁྲག་ལས་ལ་བརྩོན། །ཤར་  
གྱི་རྡོ་རྗེ་སྒྱུ་འཕྲུལ་གཙོ། །གཟུགས་ཆེན་ནམ་མཁའི་གོས་གྱོན་མ། །ཀེང་རུས་རྣམ་པར་འགྱུར་བ་དང། །མཁའ་ཆེན་འདྲ་བའི་སྒྱུ་མ་ཆེ། །རྡོ་རྗེའི་ཐོག་འབེབས་མཐུ་རྩལ་ཅན། །མུན་པའི་ཚོགས་འཇོམས་སྣང་བའི་སྐུ། །རྡོ་རྗེ་རིགས་ཚོགས་མཁའ་འགྲོའི་རྒྱལ། །དཀར་མོ་རྡོ་རྗེ་རྩེ་  
གསུམ་དང། །འཁོར་ལོ་གཏུན་ཤིང་གྲི་གུག་མཚོན། །མདའ་རྣོན་ལྕགས་ཀྱུ་ཞགས་པ་དང། །རལ་གྲི་ཐོད་དབྱུག་མདུང་འཕེན་མ། །མི་མགོ་རྒྱུ་མའི་ཕྲེང་བ་ཐོགས། །འཇིགས་པའི་མཚོན་ཆ་མེ་ལྟར་འཕྲོ། །གཏུམ་པའི་རྔམ་ཚིག་འབྲུག་བཞིན་སྒྲོགས། །ཤར་གྱི་གནས་  
མཆོག་ལྷུན་པོའི་རྩེ། །དཀྱིལ་འཁོར་འབར་བའི་ལས་མཛོད་ཅིག་ལྷོ་ཕྱོགས་རིན་ཆེན་འོད་མཛེས་བརྒྱན། །བྱང་ཆུབ་གནས་བསྲུང་རྫུ་འཕྲུལ་ཆེ། །ཁྲོ་གཉེར་འཇིགས་པའི་སྤྲུལ་པ་ཅན། །གཤིན་རྗེའི་ཚོགས་འཇོམས་མཆེ་བ་ཐོགས། །འོད་ཆེན་ཁམས་གསུམ་ཁྱབ་པ་མོ། །  
རིན་ཆེན་དབྱུག་པའི་གླུ་དབྱངས་སྒྲོགས། །སྔོན་འགྲོ་རལ་གྲི་ཐོད་ཁྲག་འཐུང། །འཁོར་ལོ་སྟི་ར་མེ་ཐབ་དང། །བདུད་ཀྱི་ཁྲམ་ཤིང་ཞགས་པ་བདུན། །རྩེ་གསུམ་མགོ་ཐོད་དུམ་བུ་དང། །དྲ་བ་ལྕགས་ཀྱུ་འབར་བ་ཐོགས། །འཇིགས་པའི་འོད་འབར་རིན་ཆེན་གནས། །རྒྱ་མཚོ་  
  
༄༅། །འཁྱིལ་བའི་ཀླུང་གནས་སྦྱོན། །བན་ཆེན་ཡི་དྭགས་གདན་རྣམས་སུ། །སྤྲུལ་པའི་ཉི་མའི་འོད་ཟེར་ལྟར། །དམ་བཅས་ཕྲིན་ལས་སྐབས་ལ་བབ། །ནུབ་ཕྱོགས་པདྨའི་འདོད་ཆགས་མ། །རྡོ་རྗེ་ཀེང་རུས་གནས་ཀུན་འཇོམས། །ཤུགས་འཆང་རླུང་གི་  
གྲོང་ཁྱེར་བདག་སྒྲུབ་པའི་གསང་འཛིན་ཕྱག་རྒྱ་ཅན། །རོ་ཡི་ཕྲེང་བས་བསྐྱོད་པའི་གནས། །མཚོན་ཆ་གློག་གི་ཕྲེང་ཐོགས་མ། །དམར་པོ་ཐོད་དབྱིག་རྒྱུ་མའི་ཕྲེང། །གྲི་གུག་འཐེན་ཐག་ཟངས་དུང་དང། །མཁའ་ལྡིང་མི་སྙིང་ཁྲག་འཛག་མ། །མདའ་ཡི་མེ་ཏོག་ལྕུག་མ་དང། །  
རྡོ་རྗེ་འཕྲེང་བ་ཐོད་དབྱུག་འཆང། །རོ་ཡི་ནགས་ཚལ་ལྕུག་མ་ཅན། །ཁམས་གསུམ་འཁྲུག་པའི་ཁྲག་མཚོ་ནས། །དབང་པོ་སྲིད་གསུམ་ཆགས་མཛད་སྤྱོན། །བྱང་གི་རྡོ་རྗེ་ལས་མཆོག་གཙོ། །ཀུན་དུ་བཟང་མོ་ཡིད་ཀྱི་ཤུགས། །རྡོ་རྗེ་གནོད་བྱེད་དཔའ་མོའི་མཆོག་དཔལ་ལྡན་བཟང་  
མོའི་རྒྱན་ཆ་ཅན། །འབར་བའི་སྤྱན་ཅན་དྲག་པོའི་གཟུགས། །ལས་རྣམས་ཀུན་ལ་མངའ་མཛད་རྒྱལ། །ལྗང་གནག་རྡོ་རྗེ་རྒྱ་གྲམ་ཁྲག་མེ་རི་འབར་བཅས་ལྕགས་ཀྱུ་ཞགས། །གནོད་སྦྱིན་དབྱུག་པ་བདུད་རྩི་དང། །བེ་ཅོན་ཟླ་དཀྱིལ་ཐག་མདུང་དྲི། །འཁྲུལ་འཁོར་མེ་ཏོག་ལྕུག་  
མ་དང། །རྩེ་གསུམ་པ་དན་མི་ཡི་རྐང། །གནོད་བྱེད་སྟོབས་མཆོག་འཇིགས་པའི་རི། །བྱང་གི་གཏུམ་འཕྲུལ་རོལ་པའི་ཚོགས། །མ་མོ་མཁའ་འགྲོ་གཟུགས་ཅན་རྣམས། །དམ་ཚིག་མཆོག་གི་གནས་གྲུབ་མཛོད། །ཨོཾ་བུདྡྷ་ཌཱ་ཀཱི་ནི་མན་བ་ལིཾ་ཏ་པྲ་ཏིཙྪ་ཧོ་ཨོཾ་ཕཊ་ཁཱ་ཧི། ཨོཾ་བཛྲ་ཌཱ་  
ཀཱི་ནི་མན་བ་ལིཾ་ཊཾ་པྲ་ཏིཙྪ་ཧོ་ཧཱུཾ་ཕཊ་ཁཱ་ཧི། ཨོཾ་རཏྣ་ཌཱ་ཀཱི་ནི་མན་བ་ལིཾ་ཊཾ་པྲ་ཏིཙྪ་ཧོ་ཧྲཾ་ཕཊ་ཁ་ཧི། ཨོཾ་པདྨ་ཌཱ་ཀཱི་ནི་མན་པ་ལིཾ་ཏ་པྲ་ཏིཙྪ་ཧོ་ཧྲི་ཕཊ་ཁཱ་ཧི། ཨོཾ་ཀརྨ་ཌཱ་ཀཱི་ནི་མན་བ་ལིཾ་ཏ་པྲ་ཏིཙྪ་ཧོ་ཧཾ་ཕཊ་ཁཱ་ཧི། ཛཧཱུཾ་བཾ་ཧོཿ། ཨཱ་བེ་ཤ་ཡ། ཨཱ་བེ་ཤ་ཡ། པྲ་བེ་ཤ་ཡ། པྲ་བེ་ཤ་ཡ། པྲ་ཏིཙྪ་ཧོ། །ཤྲཱི་  
བྷ་ག་བའན། ཁ་ཁ་ཁ། ལེ་ལེ་ལེ། ཁཱ་ཧི་ཁཱ་ཧི་ཁཱ་ཧི། ཨོཾ་གྷུ་རུ་ཏྲོ་ཧ་ཀ། ས་མ་ཡ་པྲ་ཤ་ཁཱ་ཧི། བག་ཤ་སུ་ནན། བུདྡྷ་ཀྵེ་ཊ་པྲ་ཏིཥྚཾ་པ་ཡ་ཁཱ་ཧི། པདྨའི་ཕྱག་རྒྱས་ཁ་ཆུས་མཆོད་པའོ། །ལག་གཉིས་རྒྱབ་སྦྱར་སྙིང་གར་གཏད། །མཛུབ་བསྣོལ་སྲིན་ལག་མིག་གི་ཚུལ། །གུང་མཐེག་  
  
།མཐེའུ་ཆུང་གྱེན་དུ་བསྒྲེང་བའི་རྒྱས། །འཇིག་རྟེན་པ་ཡི་ལས་ཚོགས་རྣམས། །ཕྱོགས་ཀུན་དངོས་གྲུབ་རྒྱས་བྱེད་པའོ། །ཨོཾ་པདྨ་བ་མུ་ཀརྨ་སིདྡྷི་ཧཱུཾ། ཕྱག་རྒྱ་བདུན་རོལ་བསྒྱུར་བྱས་ཏེ། །མཐེབ་གུང་མཛུབ་སྲིན་གོང་བཞིན་སྦྱར། །དངོས་གྲུབ་མཆོག་རྣམས་  
དབང་བྱས་པས། །རྟེན་བྱེད་མི་འབྲལ་ཀུན་སྤྱོད་མཛོད། །ཨོཾ་པདྨ་བ་མུ་ཁེ་ཨ་བེ་ཤ་ཡ་ཧྲཱི། རྡོ་རྗེ་ཁུ་ཚུར་བཅངས་པ་ཡི། །མཐེ་བོ་རྩེ་བཞི་མཆེ་བའི་ཚུལ། །མཆོད་གཏོར་ཕྱོགས་ཀུན་གནས་བསྒྱུར་བས། །ལས་ཀུན་བྱ་བ་མཐར་ཕྱིན་འགྱུར། །ཨོཾ་བཛྲ་ཨེ་ས་ཧཱུཾ། པཱུ་ས་ཧཱུཾ། ས་མ་ཡ་  
བག་ཤ་ཧཱུཾ། ཨོཾ་རུ་ལུ་རུ་ལུ་ཧཱུཾ་བྷྱོ་ཧཱུཾ། ཕྱག་རྒྱའི་ཏིང་འཛིན་སྔགས་བཅས་ལྡན། །གཏོར་མའི་ལས་བསྐུལ་གནས་སུ་བཏང། །སླར་ལོག་དཀྱིལ་འཁོར་མ་ཉམས་བློས། །བཀྲ་ཤིས་དངོས་གྲུབ་བསྐུལ་བར་བྱ། །ཨོཾ་དངོས་གྲུབ་དབང་ཕྱུག་ཡང་དག་བདེན་བའི་སྟོབས། །ཕུན་སུམ་ཚོགས་པ་  
ཀུན་དུ་འབྱུང་བའི་གཞི། །སྟོབས་མཆོག་མི་འཇིགས་གདོན་བྲལ་འཚེ་བ་འཚེ་བ་ལྡན་བཀྲ་ཤིས་མི་འགྱུར་བརྟན་པར་ཤོག་ཨོཾ་སངས་རྒྱས་ཐམས་ཅད་མཉམ་པར་སྦྱོར་བ་ཡི། །མཁའ་འགྲོ་སྒྱུ་མ་བདེ་བ་ཆེན་པོའི་མཆོག་དཀྱིལ་འཁོར་ཕྱག་རྒྱ་གསང་སྔགས་སྦྱོར་བའི་མཐུས། །རིགས་  
ཀུན་བཀྲ་ཤིས་མི་འགྱུར་བརྟན་པར་ཤོག་ཨོཾ་ཐམས་ཅད་དངོས་གྲུབ་དོན་ཚོགས་རྒྱ་ཆེན་པོ། །ཐུན་མོང་མངོན་ཤེས་རྣམ་ལྔ་སྒོ་གསལ་ཞིང། །གསེར་འགྱུར་བུམ་པ་བཅུད་ལེན་བདུད་རྩིའི་ཚོགས། །བཅུ་དྲུག་བཀྲ་ཤིས་མི་འགྱུར་བརྟན་པར་ཤོག་ཨོཾ་མཚན་མཆོག་དཔེ་བྱད་མི་འགྱུར་  
བརྟན་ཞིང་བརྗིད། །བདུད་འདུལ་བཀྲ་ཤིས་གདུགས་མཆོག་རྒྱལ་མཚན་དུང། །འཁོར་ལོ་དཔལ་བེའུ་གསེར་ཉ་བུམ་པ་མཚོན། །ཉེ་བའི་བཀྲ་ཤིས་མི་འགྱུར་བརྟན་པར་ཤོག་ཨོཾ་ཞི་རྒྱས་དབང་དྲག་མནན་བཟློག་ལས་རྣམས་ཀུན། །ཐམས་ཅད་སྐད་ཅིག་མཐུ་ཡིས་གྲུབ་འགྱུར་ཞིང་  
བདག་གཞན་ཆ་ལུགས་གནས་ཀུན་སྦྱོར་བྱེད་པའི། །ཕྲིན་ལས་བཀྲ་ཤིས་མི་འགྱུར་བརྟན་པར་ཤོག་ཨོཾ་རྒྱལ་བ་ཐམས་ཅད་གཉིས་མེད་མཉམ་པའི་དབྱིངས། །ཡེ་ཤེས་སྐུ་མཆོག་རིགས་དང་སྤྲུལ་པའི་ཚོགས། །མ་འདྲེས་དངོས་གྲུབ་འབྲས་བཟང་དཔེ་དང་བྲལ། །སྙོམས་འཇུག་  
  
༄༅། །མི་འགྱུར་བཀྲ་ཤིས་བརྟན་པར་ཤོག་ལས་རྫོགས་རྣལ་འབྱོར་ཕོ་མོ་ཀུན། །ལུ་གུ་རྒྱུད་ཀྱི་ཕྱག་རྒྱས་འབྲེལ། །ཨོཾ་མི་གནས་ཡེ་ཤེས་ཐུགས་ཀྱི་དཀྱིལ་འཁོར་དུ། །འགྱུར་བ་མེད་པ་ལྷུན་གྱིས་གྲུབ་པ་དང། །རབ་འབྱམ་རྒྱལ་བའི་བཀའ་ལ་དབང་ཐོབ་ནས། །  
འགྲོ་བ་ཡོངས་ཀྱི་དཔལ་དུ་འགྱུར་བར་ཤོག་འདི་ལྟ་བུ་ཡི་མན་ངག་ལུང་སྟོན་ཅིང། །བཀའ་དྲིན་ཆེ་བའི་དགེ་བའི་བཤེས་གཉེན་དང། །སྲོག་གི་ལུ་གུ་རྒྱུད་ཀྱི་འབྲེལ་པ་རྣམས། །འོག་མིན་ལྷུན་གྱིས་གྲུབ་པའི་གནས་མཆོག་ཏུ། །དུས་གསུམ་འདུ་འབྲལ་མེད་པར་འགྲོགས་  
པ་དང། །གསང་ཆེན་ཐུགས་ཀྱི་དཀྱིལ་འཁོར་ཆེན་པོ་རུ། །བླ་མེད་སྐུ་གསུང་ཐུགས་མཆོག་གྲུབ་གྱུར་ནས། །རྒྱལ་བའི་མཛད་པས་འགྲོ་རྣམས་སྒྲོལ་བྱེད་ཤོག་རང་རིག་དཀྱིལ་འཁོར་རྒྱས་པ་དང། །ཕྲིན་ལས་བཅུ་དྲུག་གནས་འཇུག་ཅིང། །ཕྱག་རྒྱ་གསང་སྔགས་འཁྲུལ་འཁོར་  
སྦྱོར༑ །བསམ་གཏན་བྱ་བའི་ལས་བཞིན་དུ། །བདག་གཞན་དོན་འགྱུར་དུ་ཚོད་ཤེས། །ཆོ་ག་རྟེན་འབྲེལ་རྫོགས་པར་སྤྱད། །དེ་ཡང་རྟེན་གྱི་དབྱེ་བ་ཡིས། །བསམ་གཏན་བཟླས་བརྗོད་སྦྱིན་སྲེག་དང། །ལས་སྦྱོར་འཁྲུལ་འཁོར་རྫས་ལས་སྒྲུབ། །མོས་སོགས་གོམས་པའི་  
ཤུགས་ཀྱིས་འཇུག་དང་པོར་སྦྱོར་བ་མཐུན་པའི་ལས། །སྔོན་དུ་འགྲོ་བའི་ཆོ་ག་རྫོགས། །ལས་ཀྱི་ཡན་ལག་དག་བྱས་ན། །རུང་ཞིང་བྱིན་གྱིས་བརླབས་བ་ཙམ། །གསང་བ་ལས་དང་མཐུན་གནས་སུ། །གྲོགས་སོགས་དབང་བསྐུར་བྱིན་བརླབས་ལྡན། །མོས་པས་བྱང་  
ཆུབ་མཆོག་སེམས་བསྐྱད། །དད་བྲྩྶོན་བློ་གྲོས་འགྱུར་བ་མེད། །གསང་བའི་ཕྱག་རྒྱ་རྒྱ་ཆེན་སྒོ། །ཚུལ་བཞིན་ཐེ་ཚོམ་མེད་པས་འགྲུབ། །དེ་ལྟར་བྱིན་རླབས་མྱུར་བའི་མཐུས། །ལས་ཀྱི་རྟོག་ཚོགས་རབ་འཇིག་པའོ། །སྦྱོར་བ་ཇི་སྙེད་ཡོད་པ་ཀུན། །བྱེད་པ་རྣམ་པ་སྣ་ཚོགས་ལ། །  
རྡོ་རྗེ་སེམས་དཔའ་དཔལ་གྱི་རྒྱུ། །དངོས་གྲུབ་ཐམས་ཅད་རབ་གྲུབ་པའོ། །བྱ་བ་དང་ནི་བཟློག་པ་དང། །ཁྱད་པར་དུ་ནི་དབྲོག་པ་དག་ཡན་ལག་ཀུན་དུ་བྱེད་པའི་ནང། །དེས་ནི་ནོར་རྣམས་ཀུན་ཀྱང་དབྲོག་འོ་བྱེད་འཁྱུད་པ་ལ་སོགས་པས། །ཁམས་གསུམ་པ་ཡང་རྒྱས་འདེབས་  
  
།ཐར་པར་བྱེད་ཅིང་གསོད་པར་བྱེད། །སྦྱོར་བའི་ལོངས་སྤྱོད་ཐམས་ཅད་ཀྱིས། །ཁམས་གསུམ་པོ་ནི་མ་ལུས་པར། །རྒྱས་བཏབ་རྨོངས་བྱས་བླངས་ནས་སུ། །གར་བྱས་ནས་ནི་ཟ་བར་བྱེད། །སྦྱོར་བ་ཀུན་གྱི་བདེ་མྱོང་བས། །ཁམས་གསུམ་པ་ནི་མ་ལུས་པར། །རྒྱས་བཏབ་རྨོངས་  
བྱས་ཟོས་པ་དང། །ཐལ་བར་གྱུར་པའང་འཚོ་བར་བྱེད། །སྦྱོར་བ་ཐམས་ཅད་ཕྱག་རྒྱ་ཡི། །རིགས་མཆོག་གཙོ་བོའི་ལྷ་མོར་བཅས། །སྣ་ཚོགས་ཕྲིན་ལས་མ་ལུས་ལ། །རང་གི་ཚུལ་བཞིན་རྣམ་པར་སྦྱར། །རས་དང་གྲོ་ག་ཤིང་སོགས་ལ། །གུར་གུམ་གིའུ་ཝང་ཚོན་སྣ་ལས། །བདག་  
གཞན་ཕོ་མོ་ལ་དམིགས་ཏེ། །རྟེན་གྱི་གསང་སྔགས་སྦྱོར་བཅས་བྲི། །མུ་ཁྱུད་ཕྲེང་བ་རིམ་གསུམ་ནང། །སྣ་ཚོགས་རྡོ་རྗེའི་ལྟེ་བ་ལ། །འཁོར་ལོ་རྩིབས་བརྒྱད་ཉིས་འགྱུར་བརྩེགས། །རང་གི་མཚན་མས་བརྒྱན་པར་བྲི། །འཁོར་ལོ་ལྟེ་བ་རྣམས་ལ་ནི། །རིགས་བདག་རྩ་པའི་དཀྱིལ་  
འཁོར་སྔགས། །འཁོར་ལོ་གཉིས་པར་ཡི་གེ་བརྒྱ། །སྣ་ཚོགས་མཚམས་བཞིར་ཞལ་བཞི་པ། །མུ་ཁྱུད་ནང་མར་ཕྲེང་བའི་སྔགས། །གཉིས་པར་ཡི་གེ་མ་མོ་རྣམས། །གསུམ་པ་རིགས་ཀྱི་མཚོན་ཆ་ཕྲེང། །བར་མཚམས་བསྒྲུབ་བྱའི་མིང་གསོལ་འདེབས། །དེ་ལ་ཕྲེང་བའི་གསང་  
སྔགས་ཆེ། །རྡོ་རྗེ་སེམས་དཔའི་སྦྱོར་བ་གཉིས། །རིགས་གཞན་དཀྱིལ་འཁོར་ཕྱག་རྒྱའི་ཚོགས། །ཐམས་ཅད་ཤར་ནས་གཡས་སུ་བསྐོར། །ཨོཾ་ཨཱཧཱུཾ་ཤྲཱི་དེ་བ་ཏ། བཛྲ་སཏ་སྟོ་ཏྲ་ན་མོ་སྟུ་སྟི་སརྦ་བུདྡྷ། ས་མ་ཡོ་གའི་ན་མ་ཧཱུཾ་ཧཱུཾ་སཱཧཱ། ཨོཾ་ཨཱཧཱུཾ་ཤྲཱི་བཛྲ་སྭ་ཛྱོ་སྟྱ་ཏེ་སུ་རཱ་ག་ན་མོ་སརྦ་བུདྡྷ་ས་མ་  
ཡོ་གའི་ཛྭ་ལ་སཾ་བྷཱ་ར་ན་མ་ཧཱུཾ་ཧཱུཾ་སཱཧཱ། ཨོཾ་ཨཱཧཱུཾ་མ་ཧཱ་རཱ་ག་མུ་ག་ཏ། ཤྲཱི་བཻ་རོ་ཙ་ན། སརྦ་ཅ་ཀྲ་ས་མ་ཡོ་ག་རཱ་ག་ཨི་ཏི་ན་མ་ཨོཾ་ཁཾ་སཱཧཱ། ཨོཾ་ཨཱཧཱུཾ་ཀ་རུ་ཎ་ཨ་མ་ལ་ཀྲོ་དྡྷ་ཤྲཱི་ཧེ་རུ་ཀ། སརྦ་བཛྲོད་ས་མ་ཡོ་གའི་ནི་སྟོ་ཏྲ་ན་མོ་སྟུ་ཏ་ན་མ་ཧི་ཧཱུཾ་ཕཊ་སཱཧཱ། ཨོཾ་ཨཱཧཱུཾ་ཤྲཱི་པདྨ་རཱ་ག་ཤུདྡྷ་ཤུདྡྷོ་སརྦ་མཧཱ་རཱ་ག་པདྨོ་  
ས་མ་ཡོ་གའི་ནི་ན་མ་ཧི་ཧཱུཾ་སཱཧཱ། ཨོཾ་ཨཱཧཱུཾ་ཤྲཱི་བཛྲ་བྷ་བ་ཏ་ཨོ་ཛ་ཉ་ཏོཏྟ་རཏྣ་ས་མ་ཡོ་གའི་ནི་ན་མ་ཏྲཾ་ཧཱུཾ་སཱཧཱ། ཨོཾ་ཨཱཧཱུཾ་ཤྲཱི་ཨཤོད་པ་ར་ཀྲ་མ་སརྦ་བི་ཤྭ་ས་མ་ཡོ་གའི་མ་ཧཱ་རཱ་ག་ན་མ་ཧཾ་ཧཱུཾ་སཱཧཱ། རིགས་ཀྱི་དཀྱིལ་འཁོར་གསལ་ལྡན་པས། །རྟེན་གྱི་སྦྱོར་བ་རང་ཉིད་བཞིན། །རྫོགས་པར་དགུག་གཞུག་  
  
༄༅། །བརྟན་བྱས་ནས། །བྱིན་བརླབས་དབང་བསྐུར་ཤིས་བྱས་ལ། །མཆོད་དབུལ་བསྟོད་ཅིང་གསོལ་བ་གདབ། །གྲངས་ཀྱི་བཟླས་བརྗོད་རྫོགས་པ་དང། །ཚོགས་བསགས་བསྲུང་བ་ལ་རོབ་གདོན། །སྒྲུབ་པོས་གཟུངས་བཟླས་མཆོད་པར་བྱ། །སྦྱོར་བའི་དཀྱིལ་འཁོར་  
གསལ་རྫོགས་པས། །ཆས་གོས་རྒྱན་ཆས་རྫས་བསག་ཅིང། །རྡོ་རྗེ་འཁྲུལ་འཁོར་སྔགས་ཀྱི་མཐུས། །ཕྱི་རོལ་དགྲ་བཏེགས་བདུད་དཔུང་ཚོགས། །ཉོན་མོངས་རྣམ་རྟོག་ནང་གི་ལས། །ཀུན་སྦྱོར་ཕྱག་རྒྱ་འཁྲུལ་འཁོར་སྔགས། །བསམ་གཏན་རིགས་ཀྱི་ཆོ་ག་  
ལྟར༑ །ཡང་དག་བརྩོན་པ་མཐུ་ཡིས་འཇིག་ས་ཆུ་མེ་རླུང་འབྱུང་སོགས་འཁྲུག་ཐམས་ཅད་ཞི་བའི་གནས་སུ་འགྱུར། །ལས་མཆོག་ཁྲོ་བོའི་སྦྱོར་བཅས་པས། །གཏོར་མ་གོས་དང་མར་མེ་ཟས། །ཡུངས་ཀར་ཐལ་ཆེན་སྔགས་ཀྱི་མཐུགས། །བགེགས་ལ་བཀའ་བསྒོ་བསྐྲད་  
པར་བྱ༑ །ཞག་བདུན་ལ་སོགས་དུས་ཀྱི་མཐར། །སྡིག་པའི་གཟུགས་བརྙན་འབྱུང་ཞིང་སྤྱང། །མེ་དང་ཆུ་ཡིས་ཤིས་བྱས་ཏེ། །ཕྱི་ནང་ལས་བཞིན་དག་པའི་ཕྱིར། །མིང་རུས་དག་ལ་གཏན་གཞག་ཅིང། །སྔགས་ཀྱི་ཆུ་ཡིས་ཁྲུས་བྱས་ཏེ། །དྲི་མཆོག་མེ་ཏོག་བཟང་ལྡན་དང།།  
གསང་སྔགས་འཁོར་ལོས་གནས་ཀུན་བརྒྱན། །དབང་པོའི་སྒོ་རྣམས་བྱིན་བརླབས་ནས། །གོས་བྱས་ཕྲེང་བ་གདགས་པར་བྱ། །དཀྱིལ་འཁོར་གནས་སུ་རིམ་པ་བཞིན། །འཇུག་པའི་ཆོ་ག་ཚུལ་བཞིན་དུ། །གསང་བའི་སྔགས་བློ་ལྡན་པ་ཡིས། །རོ་ལ་མཆོད་རྫས་ཆོ་ག་རྫོགས།།  
དཀྱིལ་འཁོར་ཆེན་པོར་རིགས་དབང་སོགས། །བྱ་བའི་ཆོ་ག་སྐབས་ཀྱི་དོན། །འཁོར་ལོ་རྫོགས་པའི་གནས་བརྩམས་པས། །བསྲེག་ཁང་རིགས་མཆོག་ཕོ་བྲང་དུ། །མ་ལུས་དཀྱིལ་འཁོར་གཉིས་མེད་རྫོགས། །ཡེ་ཤེས་དཀྱིལ་འཁོར་དགུག་གཞུག་བསྟིམ། །རྣལ་འབྱོར་  
གྲོགས་སོགས་རྒྱན་བཅས་པས། །བཟའ་བཏུང་རྒྱན་དང་བགོ་བ་རྣམས། །བྱིན་བརླབས་རིམ་གྱིས་ལྷར་གསལ་ཞིང། །ཕྱི་ནང་གསང་བའི་མཆོད་ཆེན་དབུལ། །ལས་སྔགས་མཐའ་རྒྱན་འབྲེལ་པའི་མཐུས། །སྟོང་གསུམ་འགྲོ་གནས་སྤྱང་བར་བྱ། །མེ་ལྷ་མཉེས་པས་ལས་རྫོགས་  
  
།དངོས་གྲུབ་འདོད་དོན་གསོལ་བ་གདབ། །མཉམ་ཉིད་མི་གཡོས་བསྟོད་བྱས་ནས། །སྨོན་ལམ་རྒྱ་མཚོ་དོན་མཐར་དབྱུང། །དཀྱིལ་འཁོར་རྣམ་གསུམ་རྫོགས་བྱས་པས། །བདེ་ཆེན་བྱང་ཆུབ་སེམས་ཉིད་སྐུ། །སྔགས་ཀྱིས་དག་པའི་སྐུ་གདུང་རྣམས། །སྐུ་གསུང་ཐུགས་ལྡན་ཕྱག་  
རྒྱ་ཆེ། །བསྐལ་པར་མི་གནས་ཕྱག་རྒྱ་རྫོགས། །རྒྱན་སོགས་མཆོད་པས་མཉེས་པར་བྱ། །རྡོ་རྗེ་སེམས་དཔའ་དཔལ་སྦྱོར་བ། །ཇི་ལྟར་གཟུགས་དང་དབྱིབས་ལྡན་པས། །དུར་ཁྲོད་ལྷ་ཡིག་ནས་རྣམས་དང། །མ་མོའི་གནས་ཀྱི་ཐལ་བ་མཆོག་ཐམས་ཅད་བྲལ་བའི་སྲུང་བ་ནི།།  
ཐིག་ལེའམ་སོ་སོའི་རིས་གསུམ་བྱ། །ཕྱོགས་མཚམས་ནམ་མཁའ་ས་བཅིངས་ན། །སྲུང་བ་ཀུན་གྱི་བླ་མེད་པའོ། །རྒྱ་མཚོར་འབབ་པའི་ཆུ་ཡི་འགྲམ། །ལྷ་རྫས་ཞི་བའི་ཆུ་མཆོག་གིས། །གཏོར་བ་དང་ནི་བླུགས་པ་དང། །ཁྲུས་བྱས་པ་དང་ཕོག་པ་ཡིས། །ཕྱོགས་མཚམས་  
ནམ་མཁའ་ས་བཅིངས་ན། །སྲུང་བ་ཀུན་གྱི་བླ་མེད་པའོ། །མི་ཡི་ཐོད་པའི་ནང་དུ་ནི། །ཡུངས་ཀར་བསྐྱེད་ནས་བླང་བར་བྱ། །བཟའ་བཏུང་ལུས་ལ་བྱུགས་པ་དང། །ཕྱོགས་བཅུར་གཏོར་བས་བསྲུང་བར་འགྱུར། །དཔའ་བོ་གཅིག་པའི་རྟེན་རྣམས་ཀྱིས། །སྦྱོར་བ་གསུམ་ལྡན་སྲུང་བའི་  
མཆོག་དེ་བཞིན་དཀྱིལ་འཁོར་རྒྱས་པས་ཀྱང། །ཐམས་ཅད་རྒྱས་འདེབས་རྡོར་སེམས་མཆོག་སངས་རྒྱས་ཀུན་བདག་སྦྱོར་ལྡན་པས། །ཕྱོགས་བཅུ་ལེགས་པའི་འཁོར་ལོའི་ཚུལ། །བླ་དང་འོག་ཏུ་བྱིན་བརླབས་ནས། །བསྲུངས་པས་སངས་རྒྱས་ཀུན་དགོངས་འགྱུར། །ཧེ་རུ་དཔལ་གྱི་  
རྣམས་འཕྲུལ་པས། །ཐམས་ཅད་ཀུན་དུ་ཀུན་གྱི་བདག་ཐམས་ཅད་བསྲུང་བ་མི་འགྱུར་ཆེ། །མི་མཐུན་གདོན་སོགས་མོད་ལ་ཞི། །སྣ་ཚོགས་པདྨོ་ཁ་འབྱེད་པས། །སྒྲིབ་པ་མེད་པར་འགྲུབ་པར་འགྱུར། །འབར་བས་བལྟ་བའི་ཚུལ་ཞུགས་ན། །རྡོ་རྗེ་འབར་བ་མི་བཟད་འགྲུབ། །རྡོ་རྗེ་  
ཁུ་ཚུར་གཉིས་བཅིངས་ནས། །གོ་ཆ་བགོ་བའི་ཚུལ་དུ་བྱ། །འདི་ཡིས་སྲུང་བ་བྱས་ནས་ནི། །རྡོ་རྗེ་སེམས་དཔའ་དཔལ་དང་འདྲ། །མི་ཆོད་པ་དང་མི་ཕྱེད་པའི། །རྡོ་རྗེའི་སྐུ་ནི་རབ་ཏུ་འགྲུབ། །དུས་རྣམས་ཀུན་དུ་འགྲོ་གཞན་དག་བསོད་ནམས་ཚེ་འཕེལ་ལོངས་སྤྱོད་ཚོགས། །  
  
༄༅། །འཁྲུལ་འཁོར་ཕྱག་རྒྱ་སྔགས་ཀྱི་མཐུས། །བདེ་གཤེགས་འཁོར་ལོ་སྒྱུར་རྒྱལ་སྟོབས། །ལྷ་དབང་ཀླུ་ཡི་དབང་སོགས་ཀྱིས། །འདོད་ཡོན་རིན་ཆེན་གཏེར་སོགས་དཔལ། །ལང་ཚོ་ཚེ་དབང་ནད་མེད་བདེ། །ཡོན་ཏན་རྒྱས་པའི་ཚོགས་འཕེལ་འགྱུར། །  
འཁོར་ལོ་རྩིབས་བརྒྱད་རིན་ཆེན་ཕྲེང། །མུ་ཁྱུད་ཡི་གེའི་ཕྲེང་བས་མཛེས། །རིགས་མཆོག་ལྷ་ཡི་མཚན་མ་སྔགས། །དཀྱིལ་འཁོར་རྒྱས་པའི་ཚུལ་དུ་དགོད། །བསམ་བྱ་བྲིས་ཤིང་བཀོད་པ་དག་བྱིན་བརླབས་བརྟན་པར་འགྱུར་མེད་གནས། །ཆོས་སེམས་པ་ཡི་ཚུལ་  
སྟོན་ཅིང། །རྡོ་རྗེ་ཁུ་ཚུར་གཉིས་དག་དང། །ཞི་སོགས་ལྟ་བས་བལྟས་ན་ནི། །རིམས་དུ་གནད་ཀུན་རྣམས་པར་སེལ། །རྡོ་རྗེ་ཁུ་ཚུར་གཉིས་བཅིངས་ནས། །མཐེའུ་ཆུང་ལྕགས་ཀྱུ་ལྟ་བུར་སྦྲེལ། །མཛུབ་མོ་བསྙམས་པའི་རྩེ་མོ་མནན། །ནད་རྣམས་ཐམས་ཅད་ཟློག་པར་བྱེད། །ཡོངས་སུ་བསྒྱུར་  
ཏེ་བཏེག་ནས་སུ། །དཔྲལ་བར་ལེགས་པར་གཞག་པར་བྱ། །མ་ལུས་ལུས་པ་མེད་པ་ཡི། །སྡུག་བསྔལ་ཐམས་ཅད་སེལ་བར་བྱེད། །རྡོ་རྗེ་བསྡམས་པ་བྱས་པ་ལས། །མཛུམ་མོ་ཕན་ཚུན་མངོན་ཕྱོགས་པ། །ཟུག་རྡུ་ཀུན་ལས་གྲོལ་འགྱུར་ཞིང། །ནད་རྣམས་ཀུན་གྱི་གནོད་པ་མེད། །  
གྲུབ་པ་དཔལ་གྱི་སྤྱན་བཅིངས་ནས། །དེ་ཡི་ཕྱིར་མིག་ལོང་བས་མཐོང། །སྦྱོར་ལྡན་ཁུ་ཚུར་དམ་པ་ཡིས། །སླད་ནས་ཁ་ནས་དྲང་སྟེ་བཏུང། །དེ་བཞིན་རིམས་གནོད་དུག་རྣམས་ཀུན། །སྦྱོར་ལྡན་ཁུ་ཚུར་ཚུལ་གྱིས་བཏུང། །ཨོཾ་སརྦ་ཏ་ཐཱ་གརྦྦྷ་ཏ་མིས་ཧོ། །འདི་ནི་རྣ་བར་བཟླས་པའི་མཆོག་  
ཟུག་རྡུ་མེད་ཅིང་འབར་བའི་མཆོག་ལག་གཡས་སེམས་དཔའི་གཙུག་ཏོར་བཅིང། །བྱིས་པ་ནད་མེད་བདེ་བར་བསྲུང། །གཡས་པ་ཀླུའི་མགོ་གདེངས་ཀ་བརྒྱ། །འབར་བའི་ཚུལ་སྟོན་འབེབས་བཅས་པས། །དུག་གི་ལས་རྣམས་འདུལ་བྱེད་དེ། །འཆི་བའང་འཚོ་བར་བྱེད་པའི་  
མཆོག་གཡས་པའི་མཐེ་བོ་གུང་མོ་གཉིས། །གཡོན་པའི་ཁུ་ཚུར་བཅིངས་པ་ཡི། །གུང་མོ་ལ་ནི་རེག་བྱས་ཏེ། །གདོན་རྣམས་ཀུན་ལས་ཐལ་བར་འགྱུར། །བ་དན་གསུམ་པོ་གཉིས་བཅིངས་ནས། །གུང་མོ་གཉིས་ནི་མདུད་པར་བཅིངས། །མཛུབ་མོ་མཐེའུ་ཆུང་རྩེ་མོ་ཅན། །  
  
སྨིན་མཚམས་བཞག་པས་མཁའ་འགྲོ་ཡི། །ལས་རྣམས་མ་ལུས་ལུས་མེད་འགྲུབ། །སྦྱོར་བ་སྔགས་དང་ཕྱག་རྒྱའི་མཐུས། །གླང་པོ་བྱ་རྟ་འགྲོ་བའི་ཚོགས། །སྐྱེད་ཚལ་མེ་ཏོག་ལྡུ་མ་ར་རྣམས། །ཐམས་ཅད་གསོ་བ་  
བླ་ན་མེད། །ཐམས་ཅད་བདག་ཉིད་ཀུན་སྦྱོར་བའི། །གནས་གསུམ་འཁྲུལ་འཁོར་བསྡུ་བའི་རྒྱ། །ཐུན་མོང་ཁམས་གསུམ་ལས་ལས་བྱུང། །དུས་འདིར་དངོས་གྲུབ་ལས་ཚོགས་འཇོམས། །མཆོག་གི་ཕྱག་རྒྱ་ཡེ་ཤེས་སྐུ། །འདོད་དོན་འབྲས་བུ་འདི་སྦྱོར་དཔལ། །ཆགས་པ་  
གཉིས་ཚུལ་ལོངས་སྤྱད་པས། །འབྲས་བཟང་མཛད་པ་ཆེན་པོ་འགྲུབ། །ཁུ་ཚུར་སྙིང་གར་བཅིངས་པ་ནི། །བུད་མེད་ཕྱག་རྒྱར་དེ་བཤད་དེ། །བུད་མེད་སྦྱོར་བ་མ་ལུས་པ། །ལུས་པ་མེད་པ་ཐམས་ཅད་འགྲུབ། །གཡོན་པ་འབྱིང་བའི་ཚུལ་དུ་བྱས། །ལག་གཡས་བདག་གི་སྙིང་གར་ནི། །གྱེན་དུ་དྲང་  
བའི་ཚུལ་བྱས་ནས། །བུད་མེད་ཐམས་ཅད་དབང་དུ་གྱུར། །དཔལ་ལྡན་པདྨ་སྣ་ཚོགས་འཛིན། །གཡོན་པ་བརྡེག་པའི་ཁུ་ཚུར་དང། །གཡས་པ་ལྡང་བ་འགྲུབ་པ་དང། །སངས་རྒྱས་དབང་ཕྱུག་ཏིང་འཛིན་བྱ། །གཡོན་པ་དྲིལ་བུ་སྒྲ་སྒྲོགས་ཤིང། །གཡས་པ་ཡི་ནི་ལག་པ་ཡིས། །རྡོ་རྗེ་གྱེན་  
དུ་གསོར་ཞིང་བསྐོར། །སྒྱུ་མ་ཐམས་ཅད་དབྱུང་བར་བྱ། །ལག་པ་གཡོན་པ་བརླ་ལ་གཞག་ལག་པ་གཡས་པའི་མཛུབ་མོ་ཡི། །སྦྱོར་བ་སྔགས་ཀྱི་མདངས་བཅས་པ། །མི་དགེའི་ལས་རྣམས་སེལ་བར་བྱེད། །བདག་གི་སྙིང་གར་འདྲེན་ཚུལ་དུ། །གཡོན་པ་ནོར་བུ་རིན་ཆེན་འཛིན། །  
གཡས་ནས་དེ་རྫོགས་རིན་ཆེན་བདུན། །བསམ་པ་ཐམས་ཅད་ཡོངས་རྫོགས་བྱེད། །བདག་གི་སྙིང་གར་འདྲེན་ཚུལ་དུ། །པདྨོ་སྣ་ཚོགས་དམ་པ་འཛིན། །གཡས་པ་རྡོ་རྗེ་འགྱིང་བ་ཡིས། །དབང་ཕྱུག་དམ་པ་ཐོབ་པར་འགྱུར། །དྲག་པོའི་ལས་ཀྱིས་འདུལ་མཛད་པའི། །མཚོན་  
ཆ་གསང་སྔགས་སྤུ་གྲིས་སོ། །གནོད་གདུག་ཕྱི་ནང་དགྲ་བགེགས་སོགས། །ཐལ་བར་གྱུར་པའང་འཆིང་བར་བྱེད། །མཚོན་ཆ་ལྔ་ཡི་ཕྱག་རྒྱ་ཡིས། །ཁམས་གསུམ་འདུལ་བྱེད་རྒྱལ་བར་འགྱུར། །དབྱིབས་དང་བདེ་བླག་སྦྱོར་བ་དང། །ཀུན་དུ་སྦྱོར་དང་འདྲེན་དང་མྱུར། །འགྱེད་  
  
༄༅། །དང་འཕེན་དང་གསལ་བ་ཡིས། །དག་པོའི་ལས་རྣམས་ཀུན་ལ་སྦྱོར། །དྲག་ཤུལ་སྦྱོར་བས་གནོན་པ་ཡི། །འཁྲུལ་འཁོར་སྦྱོར་བ་སྔགས་ལྡན་པས། །རྐང་པ་བརྐྱང་དང་གནོན་པ་དང། །བསྐུམ་ནས་འདེགས་པའི་སྟབས་དག་གིས། །གཡས་གཡོན་སྦྱོར་  
བའི་ཕྱག་རྒྱ་ཆེས། །གཟུགས་རྣམས་ཐམས་ཅད་མནན་པར་བྱ། །སྡིག་མེད་སྟོབས་ཀྱིས་ངོ་མངོན་དུ། །རིགས་ཀྱི་དཀྱིལ་འཁོར་རྒྱུ་འབྲས་དང། །བྱང་ཆུབ་ཕ་རོལ་ཕྱིན་སོགས་དང། །ལྷ་ཆེན་ཚོགས་བཅས་མནན་བྱས་ཏེ། །དགའ་སྡུག་ལྷ་མོའི་ཚོགས་བཅས་དང། །ཡོན་ཏན་  
ལོངས་སྤྱོད་སྤྱད་པར་བྱའོ། །རྡོ་རྗེ་སྙིང་པོ་གཞན་འཇོམས་བྱེད། །ཕྱིར་བཟློག་རྣམ་པར་རྒྱལ་བའི་མཐུས། །འཁོར་ལོ་སྔགས་ཕྲེང་ཕྱག་རྒྱ་དང། །སྦྱོར་བ་ཀུན་གྱིས་སྤྲོ་བྱེད་པས། །ཉམ་ང་ལག་དང་བདེ་ཕྱོགས་དང། །ཐད་ཀ་དེ་བཞིན་གྱེན་དུ་འདེགས། །འདི་དག་བཟློག་པའི་ཕྱག་རྒྱ་  
སྟེ༑ །གནས་གསུམ་དག་ནི་བཟློག་པར་བྱ། །མར་མ་བདུད་རྩི་རྫས་རྣམས་ཀྱིས། །དངོས་གྲུབ་བླངས་ནས་ལྷ་རྣམས་ལ། །མཆོད་བསྟོད་གཏོང་རག་བྲོ་གར་དང། །དགའ་བའི་འགྱིང་བཅས་བླང་བར་བྱ། །སྨིན་མ་མིག་དང་སོ་དང་མཆུ། །ཁ་དང་ལུས་དང་རྐང་ལག་གིས། །ཆ་ལུགས་བཞིན་  
དུ་གར་བྱེད་པས། །ཕྱག་རྒྱ་ཡོངས་སུ་གྲོལ་བ་ཡིས། །དཀྱིལ་འཁོར་རྒྱས་པ་ལ་དམིགས་ནས། །ཡེ་ཤེས་དཀྱིལ་འཁོར་རིམ་པ་བཞིན། །རྫོགས་པར་ཕྱུང་སྟེ་མདུན་བཞག་ནས། །རིམ་བཞིན་མཆོད་བསྟོད་གཤེགས་སུ་གསོལ། །ཕྱག་རྒྱ་སྔགས་བཅས་ཚིགས་བཅད་ཀྱིས། །དགྱེས་ཤིང་  
བརྟན་པར་འགྲོ་ལ་གཟིགས། །ཕྱི་རོལ་བ་རྟེན་གནས་བཅས། །དམ་ཚིག་དཀྱིལ་འཁོར་རིམ་བཞིན་བསྡུ། །སླར་ཉིད་བདེ་བ་ཆེན་པོའི་སྐུ། །ཐམས་ཅད་ཕྱག་རྒྱ་ཡབ་ཡུམ་གནས། །དཔལ་ལྡན་གཡོན་པ་འགྱིང་དང་བཅས། །དཔལ་ལྡན་ལག་པ་གཡས་པ་ཡིས། །པདྨོ་ཁུ་ཚུར་དཔྲལ་  
བར་བཞག་བདག་གི་མིག་ནི་གྱེན་དུ་བལྟ། །ཀཾ་ཧཾ་རིན་ཆེན་རྒྱ་གྲམ་གཉིས། །སྤྱི་བོ་སྙིང་གའི་གནས་རྣམས་སྤྲོ། །ཨོཾ་ཊུཾ་རྡོ་རྗེ་ཁུ་ཚུར་གྱིས། །གོ་ཆ་བགོས་པ་བཅིངས་པར་བྱ། །སྤྱི་བོ་དང་ནི་དཔྲལ་བ་གཉིས། །གློ་གཉིས་དང་ནི་རྒྱབ་ཏུ་གཉིས། །རྡོ་རྗེ་ཕྲེང་བས་བཅིངས་པ་དང། །སངས་རྒྱས་  
  
དར་དཔྱངས་ཚུལ་དུ་བཅིངས་ན་ནི། །བསྒྱིངས་དང་བཅས་པས་མཐའ་ནས་དགྲོལ། །དར་དཔྱངས་དཀར་དམར་བཞི་འཕུར་ཞིང། །ཐལ་མོ་བརྡབས་པས་བརྟན་པར་བྱ། །རྫས་རྣམས་ལེགས་པར་བཀྲོལ་ནས་ཀྱང། །རྡུལ་ཚོན་ཆུ་བོ་ཆེན་པོར་དོར། །བ་ཡི་རྣམ་ལྔས་  
ལེགས་བྱུག་ཅིང། །མཆོད་རྫས་རྟེན་སོགས་ཅི་མང་སྦེད། །ཁྲོ་བོ་མཆོད་བསྟོད་ཕུར་བ་བཏོན། །བདུད་རྩིས་ཁྲུས་གསོལ་གཟི་བྱིན་བསྐྱེད། །ཕྱོགས་སྐྱོང་རྒྱལ་པོ་གསོལ་བསྐྱེད་མཆོད། །མཉེས་བྱས་ཞི་སེམས་གཤེགས་སུ་གསོལ། །རང་གི་ལྷ་ཡི་སྦྱོར་ལྡན་པས། །རིགས་ཀྱི་དཀྱིལ་  
འཁོར་བཀང་བྱས་ཏེ། །བརྡ་ཡི་མཚམས་ལ་སོགས་པ་དགྲོལ། །སྲུང་མཚོགས་མཆོད་གཏོར་རང་གཏང། །སྤྱོད་ལམ་མ་ཉམས་དཀྱིལ་འཁོར་བློས། །མཛད་སྤྱོད་ཚོགས་ཆེན་གཉིས་སུ་བརྟག་བཀྲ་ཤིས་རྒྱ་ཆེན་གདོན་བྱ་ཞིང། །ཕ་རོལ་ཕྱིན་སོགས་མཆོད་སྦྱིན་བསྒྲགས། །མཚན་  
རྟོག་བདུད་རྣམས་འཇོམས་མཛད་ཅིང། །བསྙེན་སྒྲུབ་ཀུན་གྱི་དོན་གསལ་སྦྱོར། །ཚོགས་དབང་དཀྱིལ་འཁོར་ལས་ལ་མཁས། །དངོས་གྲུབ་གདིང་ལྡན་རྒྱལ་པོ་བཞི། །སྐུ་གསུང་ཐུགས་ལམ་མཉམས་པར། །དུས་ཀུན་རྒྱུན་བཟླས་རྒྱུན་སྦྲེལ་ཞིང། །དངོས་ཀུན་སྦྱོར་བའི་ལས་ཀུན་  
མཁས༑ །གོང་མའི་གཙང་འཆང་རྒྱལ་ཐེབ་ལས། །མཚམས་བཅད་བསྐང་སོའི་དངོས་སྤྱང་བཤམ། །གཏོར་དང་ལས་བརྩོན་མཁའ་འགྲོ་བསྐང། །བར་སྐབས་དཀྱིལ་འཁོར་དབྱིབས་གསོ་མཆོད། །ཐུན་མཚམས་བཟླས་བརྗོད་ལས་རྡོ་རྗེ། །སྤྱན་ཡངས་ལྷ་གསལ་གསང་  
སྔགས་གདོན། །གུས་པས་རྟག་ཏུ་ལྷ་མཉེས་བརྩོན། །གྲོགས་ཀྱིས་བསྒོ་བའི་ལས་སྦྱིན་སྤྱོད། །རྟོག་བྲལ་གཟུང་ཐུབ་ཕྱག་རྒྱ་གསལ། །ངེས་དོན་ཟབ་མོའི་གསང་བ་མཆོག་རིམ་མམ་ཡང་ན་ཅིག་ཅར་དུ། །མཆོག་གི་རྣལ་འབྱོར་སྦྱངས་པའི་མཐུས། །ཚེ་འདིས་བདེ་གཤེགས་  
ཡུལ་ལ་སྦྱོར། །དཀའ་བ་ཀུན་གྱིས་མ་རྙེད་པའི། །དམ་པའི་ནོར་བུ་རིན་པོ་ཆེ། །གང་གི་དྲིན་གྱིས་བདག་ལ་རྙེད། །ཡ་མཚན་རྨད་བྱུང་སྟོན་པའི་གནས། །སངས་རྒྱས་ཐམས་ཅད་མཉམ་སྦྱོར་བ། །རྣལ་འབྱོར་དབང་ཕྱུག་བདེ་ཆེན་པོ། །འདི་ལ་ཁྲུས་དང་བསྡམས་མི་དགོས། །  
  
༄༅། །དཀའ་ཐུབ་དཀའ་བ་སྤྱད་མི་དགོས། །དཀའ་ཐུབ་སྡོམ་པ་མེད་པ་དང། །བདེ་བ་དང་ནི་དགའ་བས་འགྲུབ། །དེ་བས་ཇི་ལྟར་འདོད་སྤྱོད་ཅིང། །ཀུན་ཟ་དེ་བཞིན་ཐམས་ཅད་སྤྱོད། །སྤྱོད་པ་ཅི་དཀར་འདོད་པར་བྱེད། །གཡོ་བ་དག་ཀྱང་ཅི་དགར་བྱེད། །ལངས་པ་དང་ནི་  
འདུག་པ་དང། །འཆག་གམ་ཇི་ལྟར་གནས་ཀྱང་རུང། །དགོད་དམ་རབ་ཏུ་སྨྲ་བ་དང། །གང་ལ་ཇི་ལྟར་སྤྱོད་ཀྱང་རུང། །དཀྱིལ་འཁོར་དུ་ཡང་མ་ཞུགས་པའམ། །སྒྲིབ་པ་ཀུན་དང་ལྡན་པ་ཡང། །རང་གི་ལྷར་ནི་བདག་སྦྱོར་ན། །བསོད་ནམས་ཆུང་ཡང་འགྲུབ་པར་འགྱུར། །  
དེ་ཉིད་རྣལ་འབྱོར་འདི་ཡིས་ནི། །ཐམས་ཅད་འགྲུབ་པར་བྱེད་པས་ན། །དན་ཟོས་ངན་སྤྱོད་ཐམས་ཅད་ཀྱིས། །ཉེས་པ་དག་ཏུ་ཡང་མི་འགྱུར། །བུད་མེད་ཀུན་གྱི་སྒྱུ་མའི་རྒྱ། །འདི་ནི་གཉིས་མེད་ཐེག་པའི་མཆོག་སྒྱུ་མ་དག་ནི་ཐམས་ཅད་པས། །བུད་མེད་སྒྱུ་མ་ཁྱད་པར་  
ཆེ༑ །ངོ་བོ་ཉིད་ཀྱི་མཐུ་དག་དང། །རང་བཞིན་གྱིས་ནི་དེ་འགྲུབ་པའོ། །འཇིག་རྟེན་གསུམ་འདིར་བུད་མེད་འདིས། །གུས་པར་བྱེད་པ་དག་ཏུ་འགྱུར། །ཆགས་མེད་ཆགས་དང་བྲལ་བ་མིན། །དབུ་མར་ཡང་ནི་མི་དམིགས་སོ། །ཐམས་ཅད་མ་ལུས་ཕྱག་རྒྱ་ཡི། །ཐམས་ཅད་མ་  
ལུས་བདེ་མཆོག་ཡིན། །བྱང་ཆུབ་སེམས་ནི་རྡོ་རྗེ་སྟེ། །སངས་རྒྱས་ཀུན་གྱི་བདག་ཉིད་ཡིན། །བདེ་བ་ཐམས་ཅད་བདག་སྦྱོར་བས། །སངས་རྒྱས་ཐམས་ཅད་ཐོབ་པར་འགྱུར། །རྡོ་རྗེ་སེམས་དཔའ་བདག་སྦྱོར་བས། །དབབ་པ་ཐམས་ཅད་རབ་ཏུ་འགྲུབ། །སངས་རྒྱས་ཐམས་ཅད་  
མཉམ་སྦྱོར་བ། །རྣལ་འབྱོར་དབང་ཕྱུག་བདེ་བའི་མཆོག་དེ་བས་བདེ་བ་ཉིད་ཀྱི་ཕྱིར། །སངས་རྒྱས་བདེ་བ་ཀུན་ཐོབ་བོ། །ཀུན་དུ་ཀུན་ནས་ཐམས་ཅད་ནི། །བདག་ཉིད་རྟག་ཏུ་རྣམ་པ་ཀུན། །སངས་རྒྱས་ལ་སོགས་བརྟན་གཡོ་ཀུན་ཀུན་གྱི་དངོས་པོར་བདག་གྱུར་ཏོ། །  
སེམས་དང་སེམས་དཔའ་ཏིང་འཛིན་དང། །བྱང་ཆུབ་སྤྱོད་པ་སྣ་ཚོགས་ཉིད། །དེ་བཞིན་བདུད་དང་བདུད་ལས་རྒྱལ། །དེ་ནི་བྱང་ཆུབ་སངས་རྒྱས་ཡིན། །རྡོ་རྗེ་རྡོ་རྗེ་འཛིན་ཉིད་དང། །དེ་བཞིན་པདྨ་པདྨ་འཆང། །ནོར་བུ་ནོར་བུ་འཛིན་ཉིད་དང། །དེ་དག་གི་ཡང་རིགས་ཡིན་ནོ། །  
  
།གྲངས་མེད་རྒྱ་ཆེན་དོན་སྤྱོད་པས། །བདག་གཞན་བྱ་བ་ཀུན་རྫོགས་པར། །ཡེ་ཤེས་འཁོར་ལོ་ཚོགས་ཆེན་ས། །རྣལ་འབྱོར་ཆེན་པོའི་དོན་གསལ་འགྲུབ། །མཆོག་གི་བསྙེན་སྒྲུབ་ཕྱག་རྒྱ་བཞི། །ཟུང་འཇུག་གཉིས་མེད་རྫོགས་པའི་མཐུས།།  
དངོས་གྲུབ་རྒྱ་ཆེན་ཟབ་མོ་མཚན། །ལྷ་མོ་ཀུན་དང་མཉམ་སྦྱོར་བ། །སྐལ་བཟང་མཆོག་ནི་འདོད་པ་སྟེ། །ཡང་དག་སྦྱོར་བ་བདེ་མྱོང་བ། །འདོད་ཆགས་ཐེར་ཟུག་བརྟན་པ་ཅན། །སངས་རྒྱས་ཀུན་གྱི་གཟུགས་ཆེན་དང། །དབྱངས་དང་དྲི་དང་རོ་དག་ཀྱང། །སངས་རྒྱས་ཀུན་གྱི་རེག་བྱའི་  
མཆོག་བདག་གི་སྤྱད་པར་དེ་སྤྱོད་དོ། །དཀྱིལ་འཁོར་རྒྱ་ཆེན་བརྟན་པའི་བློས། །རིགས་མཆོག་མཉེས་པའི་ཚུལ་ལ་སྤྱད། །ཅུང་ཟད་སྦྱོར་བ་ཀློག་པ་ན། །སྒོ་གསུམ་བསོད་ནམས་ཚོགས་འགྱུར་བའི། །ཕ་རོལ་ཕྱིན་དྲུག་སྨོན་ལམ་སོགས། །འགྲོ་དོན་སྤྱོད་པ་རྒྱ་ཆེན་བརྩམ། །སངས་  
རྒྱས་ཀུན་གྱི་བདག་ཉིད་ཀྱི། །རས་ཡ་ནི་བདེ་བ་འདིས། །རྡོ་རྗེ་སེམས་དཔའི་དཔལ་ཚེ་དང། །ལང་ཚོ་ནད་མེད་བདེ་མཆོག་གྲུབ། །ཀུན་དུ་ཀུན་ནས་ཐམས་ཅད་དུ། །སངས་རྒྱས་ཐམས་ཅད་མཉམ་སྦྱོར་བ། །མཁའ་འགྲོ་སྒྱུ་མ་བདེ་བའི་མཆོག་རྟག་ཏུ་དེ་ནི་འགྲུབ་པར་འགྱུར། །འདི་ཡིས་  
སངས་རྒྱས་ཐམས་ཅད་དང། །དཔའ་བོ་རྣམས་དང་ཐམས་ཅད་དང། །རྡོ་རྗེ་འཛིན་པ་ཐམས་ཅད་དུ། །ཚེ་འདི་ཉིད་ལ་འགྲུབ་པར་འགྱུར། །བདག་དོན་མི་གནས་མྱ་ངན་འདས། །རིགས་དྲུག་དཀྱིལ་འཁོར་རྒྱ་ཆེན་དང། །གཞན་དོན་འཇིག་རྟེན་བདེ་ལོངས་སྤྱོད། །ལྷ་ཆེན་ཀུན་གྱི་རྒྱལ་སྲིད་  
ཚོགས། །ཐམས་ཅད་མར་མཛད་དབང་བསྒྱུར་ཞིང། །འདོད་དོན་གཞན་ལ་སྤྱིར་པར་མཛད། །སངས་རྒྱས་བྱང་ཆུབ་སེམས་དཔའ་ཡང། །ཕྲོགས་ནས་ཀྱང་ནི་སྦྱིན་མཛད་ན། །ལས་མཆོག་དག་ནི་རབ་འབྱམས་དང། །དངོས་གྲུབ་གཞན་ལྟ་སྨོས་ཅི་དགོས། །མཛས་སྤྱོད་མཐའ་ཡས་  
སྔགས་ཚུལ་དག་ལས་དང་འབྲས་བུའི་རྗེས་འགྲོ་བྱེད། །ཡན་ལག་བཞི་ཡི་དོན་སྣང་བ། །འཇུག་བྱེད་བཞི་ལས་འབྲས་བུའི་ཚུལ། །རྟེན་གྱི་སྒྲུབ་པ་སྣང་བ་བཞི། །བསྙེན་སྒྲུབ་ཕྱག་རྒྱ་ལམ་རིམ་དང། །ས་ཡི་ཁྱད་པར་དངོས་གྲུབ་འབྲས། །ཕྲིན་ལས་བཞི་སྣང་བཅུ་དྲུག་ཚོགས། །གསང་  
  
༄༅། །བ་བླ་ན་མེད་པའི་ཚུལ། །སུམ་ཅུ་རྩ་གཉིས་བརྒྱ་ཉི་ཤུ། །རྩ་བརྒྱད་ཡང་དག་གྲུབ་པའི་གཞུང། །སྒྲུབ་གཞུང་རྒྱས་འབྲིང་བསྡུས་པ་དང། །ཤིན་ཏུ་བསྡུས་པའི་ངང་ཚུལ་ཅན། །གོ་རིམས་གནས་སྐབས་དབྱེ་བར་ཤེས། །ཐོག་མར་སྒྲུབ་བློ་ཕུན་ཚོགས་པས། །རྟེན་གྱི་  
ཡན་ལག་བཞི་ལྡན་འཇུག་ཚོགས་བསགས་རྣལ་འབྱོར་སྦྱོར་རྣལ་འབྱོར། །མཐོང་གསལ་རྣལ་འབྱོར་བརྟན་རྣལ་འབྱོར། །རིམ་བཞིན་གོམས་པ་གསལ་བའི་སྒོ། །དང་པོར་སྦྱོར་དང་བརྟན་པ་དང། །ཡང་དག་ཡེ་ཤེས་རྣམ་པར་གྲོལ། །མཚན་མ་རྟགས་ཀྱིས་གོམས་བྱས་པའི། །  
བཅུ་དྲུག་འཇུག་པའི་བྱེ་བྲག་གིས། །ཐེག་ཆེན་ཉེས་དོན་ཟུང་སྡུད་སྦྱོར། །འགྲོ་དྲུག་རང་རྒྱུད་བརྟགས་པའི་ཚུལ། །ཐེག་དམན་སྣང་བ་ཕྱོགས་གཅིག་པ། །བློ་གྲོས་ཟབ་མོ་རྒྱ་ཆེན་དོན། །ངེས་འབྱུང་ཟུང་འཇུག་མང་པོའི་སྒོ། །སྣང་བ་ཚུལ་མཐུན་ཁྱད་པར་ཅན། །རྣམ་པའི་ཆགས་བསལ་  
མཐའ་ལས་གྲོལ། །ཉམས་མྱང་རིམ་གྱིས་ཞེན་ཆགས་བྲལ། །སྣང་བ་བཞི་ལས་བཅུ་དྲུག་ཚོགས། །བདག་ཉིད་གཞན་ཚོགས་གཉིས་ཀར་འབྲེལ། །ཆགས་སྡང་བཏང་སྙོམས་ཚུལ་གྱིས་འཇུག་སྡུག་བསྔལ་ཀུན་འབྱུང་འགོག་ལམ་དང། །རྟེན་འབྲེལ་རྒྱུ་འབྲས་བཟློག་པའི་ཚུལ།།  
བདེན་གཉིས་རྣམ་ཤེས་བདེན་བརྫུན་བརྟག་སྒྱུ་མ་གཉིས་སུ་མེད་པའི་དངོས། །དཀྱིལ་འཁོར་ཆུ་ཟླ་འོད་གསལ་སྐུ། །ཟུང་འཇུག་བདེ་བ་ཆེན་པོའི་དབྱིངས། །སྐུ་གསུམ་མཛད་པ་མཛད་པ་ཡིས། །ཐེག་པའི་སྣང་བ་མ་འགགས་པའོ། །བསྙེན་པ་ལས་ལ་སྦྱོར་བྱས་ནས། །ཉེ་བསྙེན་གསལ་  
བར་གྱུར་པ་ལས། །སྒྲུབ་པ་སྔ་མའི་གནས་འགྱུར་ཏེ། །སྒྲུབ་ཆེན་འབྲས་བུ་ལ་སྤྱོད་པའོ། །རིམ་འཇུག་བསྙེན་སྒྲུབ་བཅུ་གཉིས་ཀྱིས། །དཀྱིལ་འཁོར་རྒྱ་ཆེན་གནས་སྦྱོར་ཞིང། །ཟུང་འཇུག་བསྙེན་སྒྲུབ་ཡན་ལག་བཞིས། །ཟབ་མོའི་དཀྱིལ་འཁོར་གསལ་བར་སྣང། །ཚད་མེད་ཕྱག་  
རྒྱ་དམན་པའི་རྒྱ། །གསང་བའི་ཕྱག་རྒྱ་མཆོག་གི་རྒྱས། །གསལ་འདེབས་རྒྱལ་པོ་མཆོག་གི་སྐུ། །བཞི་ཡིས་བཅུ་དྲུག་རྫོགས་བྱེད་པའོ། །དང་པོ་སྐུ་གསལ་བརྟན་པ་དང། །དམ་ཚིག་ཡེ་ཤེས་གཉིས་མེད་མཉེས། །སྐུ་གསུང་ཐུགས་མཆོག་བྱིན་བརླབས་མཐུས། །བདེ་གཤེགས་  
  
།ཐབས་ཀྱིས་རྒྱ་ཆེ་ལམ་བགྲོད་ཅིང། །ཤེས་རབ་ཟབ་མོའི་ལམ་ལ་འཇུག་ཟུང་དུ་འབྲེལ་པས་ཕྱག་རྒྱའི་ལམ། །གཉིས་མེད་བགྲོད་པའི་ལམ་མཆོག་ཡིན། །རྒྱུ་རྐྱེན་གཉིས་མེད་ཚོགས་གཉིས་རྫོགས། །ཚུལ་བཞིས་བཅུ་དྲུག་ལམ་དུ་འགྱུར། །ཚོགས་  
དྲུག་རྣམ་པར་སྦྱོར་བ་ཡིས། །ཡོན་ཏན་ཚོགས་རྫོགས་དོན་གསལ་ས། །རིག་འཛིན་སངས་རྒྱས་ས་ཡི་མཐར། །བཞི་ལས་བདུན་དྲུག་བརྒྱད་དུ་སྣང། །རྒྱུ་འབྲས་དབྱི་བས་བཅུ་དྲུག་ཚོགས། །རིམ་སྦྱར་ཅིག་ཅར་ཐོབ་པའི་ཚུལ། །མོས་སྤྱོད་ལམ་ལ་སྦྱོར་བ་དང། །སར་ཆུད་ལས་ལ་སྤྱོད་  
པ་དང། །རྣམ་སྨིན་ཕྱག་རྒྱ་ཆེན་པོ་དང། །བྱ་བ་མཐར་ཕྱིན་སངས་རྒྱས་ས། །ཚེ་འདིས་རིག་འཛིན་གནས་སྦྱོར་ཞིང། །དེ་ནས་སངས་རྒྱས་ས་དྲུག་རྫོགས། །འཇིག་རྟེན་ཐུན་མོང་བདག་དོན་དང། །གཞན་དོན་མཆོག་འགྱུར་དངོས་གྲུབ་བཟང། །བདག་གཞན་ལས་སྣང་སྒོ་བཞི་ནས། །  
བཅུ་དྲུག་ཚོགས་ལ་ལོངས་སྤྱོད་མཛད། །མཁའ་འགྲོ་ཚོགས་མེད་སྟོབས་ལྡན་ཞིང། །མི་མཐུན་རྐྱེན་གྱིས་འཇིག་པ་མེད། །རལ་གྲི་མིག་སྨན་རྐང་མགྱོགས་བུམ། །བདུད་རྩིའི་བཅུད་ལེན་རིག་འཛིན་གསེར། །སྐུ་གསུང་ཐུགས་སོགས་མི་འཇིགས་སྟོབས། །ཕྲ་ཞིང་ཁྱབ་མཛད་  
དཔལ་གྱི་གཞི། །ཀུན་དུ་བརྟན་པས་བདག་གཞན་དོན། །ཞི་རྒྱས་དབང་དང་མངོན་སྤྱོད་རྫོགས། །ཕྲིན་ལས་བཞི་སྤྱོད་བཅུ་དྲུག་ཚོགས། །འབད་པ་མེད་པའི་ཚུལ་གྱིས་འགྲུབ། །མཉེས་ཤིང་སྲུང་མཛད་བཏང་དང་གྲོལ། །གསོ་བ་སྟོབས་འཕེལ་རྒྱལ་བྱེད་བརྟན། །དགུག་ཅིང་རེངས་  
ཤིང་རྨོངས་པ་དང། །དབྱེ་མནན་བསྐྲད་དང་ཕམ་བྱེད་པའོ། །དམ་པས་རྒྱུད་དོན་རྒྱ་ཆེན་ཚོགས། །པད་མཛེས་ཉི་མས་རྒྱས་ལྟར་བྱས། །བདེ་མཆོག་མཁའ་འགྲོའི་དོན་བསྟན་ལས། །ཁྱད་པར་ལྷག་པ་གཞན་དུ་མེད། །དེ་ཉིད་ཅུང་ཞིང་གསལ་བའི་ཕྱིར། །ཚུལ་འཇུག་དམ་པའི་རྗེས་  
འབྲངས་ཏེ། །རྟོགས་པར་སླ་དོན་མཐའ་གཉིས་བྲལ། །མཁའ་འགྲོའི་ཚོགས་རྣམས་བཟོད་པར་མཛོད། །ཀུན་མཆོག་རྒྱ་ཆེན་དྲི་མེད་དགེ། །སྟོན་ཀའི་ཟླ་གསལ་སྒྲིབ་བྲལ་ལྟར། །འགྲོ་ཀུན་སངས་རྒྱས་ཐམས་ཅད་དང། །མཉམ་པར་སྦྱོར་བའི་གནས་ཐོབ་ཤོག་ཡན་ལག་བཞིའི་དོན་  
  
༄༅། །སྣང་བར་བྱེད་པ་ཞེས་བྱ་བ་སློབ་དཔོན་མཁས་ཤིང་དངོས་གྲུབ་བརྙེས་པ་ཧཱུཾ་མཛད་གྲགས་པས་མཛད་པ་རྫོགས་སོ།། །།མངའ་བདག་བཙན་པོ་བྱང་ཆུབ་སེམས་དཔའི་བཀས་དཔལ་བསམ་ཡས་ཀྱི་འཆིམ་ཕུ་རུ་དཀྱིལ་འཁོར་ཆེན་པོའི་སློབ་དཔོན་པཎྜི་ཏ་དཔལ་རྡོ་རྗེ་  
བཞད་པ་དང། །སྒྲ་བསྒྱུར་གྱི་ལོ་ཙཱ་བ་ཆེན་པོ་རྨ་རིན་ཆེན་མཆོག་གིས་དབང་སྒྲུབ་དང་བཅས་པར་བསྒྱུར་ཅིང་བཤད་ནས་གཏན་ལ་ཕབ་བའོ།།  
  
  
