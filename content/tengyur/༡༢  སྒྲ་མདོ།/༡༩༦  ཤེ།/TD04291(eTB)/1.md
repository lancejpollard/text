  
༄༅། །རྒྱ་གར་སྐད་དུ། སརྦ་བྷཱ་ཥ་པྲ་ཝརྟྟ་ན་བྱཱ་ཀ་ར་ཎ་ཤཱསྟྲ་སྱ་བྲྀཏྟི། བོད་སྐད་དུ། སྨྲ་བ་ཀུན་ལ་འཇུག་པའི་སྒྲའི་བསྟན་བཅོས་ཀྱི་འགྲེལ་པ། ཐམས་  
ཅད་མཁྱེན་པ་ལ་ཕྱག་འཚལ་ལོ། །འདིར་བསྟན་བཅོས་བྱེད་པས། ཀུན་མཁྱེན་ལ་ནི་ཕྱག་འཚལ་ནས། །གསལ་བྱེད་སྦྱོར་བ་བསྙད་པར་བྱ། །ཞེས་བྱ་བས་སྟོན་པ་ལ་ཕྱག་འཚལ་བ་སྔོན་དུ་འགྲོ་བའི་སྒོ་ནས་བསྟན་བཅོས་བཤད་པར་དམ་བཅའ་བ་དང། ཟིན་པ་དང་ནི་མ་ཟིན་དང།།  
གཉིས་ཀ་དག་ལས་བྱུང་བའི་སྒྲ། །སེམས་ཅན་སྟོན་དང་མི་སྟོན་དག་ལུང་དུ་སྟོན་དང་མི་སྟོན་པའོ། །ཞེས་བྱ་བས་བསྟན་བཅོས་ཀྱི་བརྗོད་པར་བྱ་བ་མདོར་བསྟན་ཏེ། དེ་ལ་སྒྲ་ཐམས་ཅད་ནི་རྣམ་པ་གསུམ་སྟེ། ཟིན་པའི་འབྱུང་བ་ཆེན་པོའི་རྒྱུ་ལས་བྱུང་བའི་སྒྲ་དང། དེ་བཞིན་དུ་མ་  
  
གཉིས་ཀ་ལས་བྱུང་བ་དག་སྟེ། དེ་དག་ཀྱང་ཁ་ཅིག་སེམས་ཅན་དུ་སྟོན་པ་དང། ཁ་ཅིག་ནི་མི་སྟོན་པའོ། །སྟོན་པ་རྣམས་ལ་ཡང་ཚིག་ཏུ་ལྷུང་བ་དང་མ་ལྷུང་བའི་སྒོ་ནས་ལུང་དུ་སྟོན་པ་དང་མི་སྟོན་པ་ཞེས་བྱ་བ་གཉིས་སུ་འགྱུར་ཏེ། སྔ་མ་ནི་ལུང་དུ་སྟོན་པ་དང་ཕྱི་  
མ་ནི་མི་སྟོན་པ་འབའ་ཞིག་གོ། །འདི་གཉིས་སྦྱོར་བ་བཞི་དང་དགོས་འབྲེལ་བཞིའི་སྒོ་ནས་རང་གི་དོན་སྟོན་པར་མཚུངས་ཀྱང་དོན་ཇི་ལྟ་བ་དང། ཇི་སྙེད་པ་སྟོན་པར་ནུས་པ་དང་མི་ནུས་པའི་སྒོ་ནས་ཕྱེ་བ་ཡིན་ནོ། །དེ་ལ་སྦྱོར་བ་བཞི་གང་ཞེ་ན། གང་ཞིག་གང་གིས་དུས་ལ་ནི། །  
གང་བསྒྲུབ་ཕྱིར་ན་སྒྲ་གྲགས་པ། །ཞེས་བྱ་བ་སྨོས་ཏེ། དང་པོ་དང་ཙམ་གྱི་ཚིག་གང་ཞིག་ཁྱད་པར་གྱི་དུས་ལ་དེ་ཉིད་སྟོན་པའི་ཕྱིར་སྟོན་པར་ནུས་པའི་སྒྲ་གྲགས་སོ་ཞེས་བྱ་བར་སྦྱར་བར་བྱའོ། །སྦྱོར་བ་འདི་ལ་དགོས་འབྲེལ་མེད་ན་དོན་མེད་ཅིང་ནུས་པ་མེད་པར་འགྱུར་བས། དེ་ཡིས་དེ་དག་  
སྟོན་པའི་ཕྱིར། །དེ་ཡི་བརྗོད་བྱ་རྗོད་བྱེད་དང། །འབྲེལ་དང་དགོས་པ་བསྙད་པར་བྱ། །ཞེས་སྨོས་ཏེ། དེ་དག་གང་ཡིན་པ་དང་ཇི་ལྟར་བསྟན་པའི་ཕྱིར། མི་མཐུན་མི་ཤེས་རིགས་སེལ་བའི། །ཐོག་མར་བརྗོད་པའི་སྒྲ་གང་ཞིག། །བསྡུས་དང་བྱེད་ལྡན་དུས་ལ་ནི། །བསྟན་བྱ་ཡོངས་  
སུ་སྟོན་པའི་ཕྱིར། །དེ་དག་ཉིད་མཐུན་སྒྲ་བརྗོད་པ། །བརྗོད་བྱ་རྗོད་བྱེད་དག་ཏུ་འདོད། །མཚོན་པར་བྱེད་དང་མཚོན་བྱ་ལ། །འབྲེལ་དང་དགོས་པ་ཤེས་པར་བྱ། །ཞེས་སྨོས་ཏེ། ཐོག་མར་བརྗོད་པའི་སྒྲ་རིགས་མི་མཐུན་པ་སེལ་བར་བྱེད་པ་སྐྱེས་བུ་ཞེས་བྱ་བ་ལྟ་བུའམ། རིགས་མི་  
ཤེས་པ་སེལ་བར་བྱེད་པ་ཆོས་རྣམས་ཞེས་བྱ་བ་གང་ཞིག་གོ། །གང་ཞིག་ནི་དོན་ཙམ་སྟེ། སྦྱོར་བ་དང་པོ་དང་འབྲེལ་ཏོ། །བསྡུས་པའི་དུས་དང་བྱེད་པའི་ཚིག་དང་ལྡན་པའི་དུས་ནི་སྦྱོར་བ་གཉིས་པ་སྟེ་ཁྱད་པར་གྱི་ཚིག་གོ། །བྱ་བ་ཡོངས་སུ་སྟོན་པ་ནི་སྦྱོར་བ་གསུམ་པའོ། །མཐུན་པའི་སྒྲ་  
ནི་སྦྱོར་བ་བཞི་པ་སྟེ། དེ་ལ་སྦྱོར་བ་གསུམ་ནི་བསྟན་པར་བྱ་བ་ཡིན་པས་སྒྲའི་བརྗོད་བྱའོ། །དེ་དང་མཐུན་པའི་སྒྲ་ནི་སྟོན་པར་བྱེད་པ་ཡིན་པས་སྒྲའི་རྗོད་བྱེད་དོ། །རྗོད་བྱེད་ནི་དོན་གོ་བ་དང་འབྲེལ་པས་འབྲེལ་པའོ། །སྒྲ་ཐམས་ཅད་ལ་འདི་རྣམས་ཚང་བའི་ཕྱིར། རིགས་སེལ་བ་དང་  
  
༄༅། །དུས་སེལ་དང། །ཆེད་དང་མིང་དུ་གདགས་དང་བཞི། །མི་ལྡན་སྒྲ་ནི་ཡོད་མ་ཡིན། །ཞེས་གསུངས་པ་ཡིན་ནོ། །དེ་ལ་ལུང་དུ་མི་སྟོན་པའི་ཕྱོགས་ཀྱི་སྒྲའི་སྦྱོར་བ་བསྟན་པའི་ཕྱིར། འཛམ་བུའི་འབྲས་བུ་སྨིན་པ་ནི། །དྲི་མ་མེད་པའི་ཆུ་ལ་ལྷུང། །ཉ་ཡིས་བཟའ་  
བའི་ཆེད་དུ་ནི། །འགུ་ལུ་འགུ་ལུ་ཞེས་སུ་སྨྲ། །ཞེས་སྨོས་ཏེ། ཚིག་འདི་བཞི་སྦྱོར་བ་བཞི་དང་རིམ་པ་བཞིན་སྦྱར་བར་བྱའོ། །སྦྱོར་བ་ཇི་ལྟ་བ་བཞིན་དུ་དགོས་འབྲེལ་ཡང་དེ་བཞིན་ནོ། །འདི་ལྟར་འབྲས་བུ་དེའི་འདུག་གནས་ནི་ཆུའོ། །འབྱུང་ཁུངས་ནི་འཛམ་བུའི་ཤིང་ངོ། །བྱེད་པ་  
ནི་ཉའོ། །ལས་ནི་རང་ཉིད་དོ། །དེའི་ཚེ་ན་འགུ་ལུ་ཞེས་བྱ་བའི་སྒྲ་གྲག་པ་ནི་མཐུན་པའི་སྒྲ་སྟེ། འགུ་ལུ་ཞེས་བྱ་བའི་སྒྲ་བཤད་ན་དོན་འདི་རྣམས་དང་མཐུན་པར་སྔོན་གྱི་སློབ་དཔོན་རྣམས་ཀྱིས་བཤད་དོ། །སྐད་ཀྱི་ཁམས་མི་ཤེས་པ་རྣམས་ཀྱིས་ནི་སྦྱོར་བ་བཞིའི་སྤྱི་ཙམ་ལ་འཇུག་པར་  
ནུས་ཀྱི་ཐམས་ཅད་ལ་ནི་མ་ཡིན་ཏེ། འོན་ཀྱང་ཁྱད་པར་གྱི་སྔོན་དུ་འགྲོ་བ་ཅན་ཡིན་པས་ཤེས་པར་བྱ་བ་ཉིད་དོ། །དེ་བཞིན་དུ་མེ་སྒྲ་དང་ཆུ་སྒྲ་དང་བྱོལ་སོང་གི་ངག་གི་སྒྲ་ལ་སོགས་པ་སྟེ་ལུང་དུ་མི་སྟོན་པའི་ཕྱོགས་ཐམས་ཅད་ལ་སྦྱར་བར་བྱའོ། །དེ་ལྟར་ལུང་དུ་མི་སྟོན་པ་ཅུང་ཟད་ཙམ་སྦྱར་ནས་  
ལུང་དུ་སྟོན་པའི་ཕྱོགས་ལ་སྦྱར་བར་གསུངས་པ། ཚོགས་པས་བསྐྱེད་པའི་ཆོས་རྣམས་ནི། །བྱས་པས་འཇིག་པའི་དུས་དག་ལ། །གང་ཞིག་དེ་ཤེས་འདོད་པའི་ཕྱིར། །མི་རྟག་ཅེས་ནི་བརྗོད་པ་ཡིན། །ཞེས་སྨོས་ཏེ། འདི་ཡང་སྦྱོར་བ་དང་དགོས་འབྲེལ་ནི་སྔ་མ་བཞིན་དུའོ། །འདུག་  
གནས་ནི་རྣམ་པར་རྟོག་པའོ། །འབྱུང་ཁུངས་ནི་བྱས་པའོ། །བྱེད་པ་ནི་རྐྱེན་ནོ། །ལས་ནི་རང་ཉིད་དོ། །ཆེད་ནི་དེ་ཤེས་པའོ། །དེའི་ཚེ་ན་མི་རྟག་གོ་ཞེས་བྱ་བའི་མཐུན་པའི་སྒྲ་གྲག་གོ་ཞེས་ཤེས་པར་བྱའོ། །དེ་ནི་འདི་ལྟར་འགྱུར་ཏེ། རྣམ་པར་རྟོག་པ་ལ་རྟོག་པ་ཡོད་ཀྱི་མི་རྟོག་པ་ལ་  
མེད་པ་དང། བྱས་ན་མི་རྟག་གི་མ་བྱས་ན་རྟག་པ་དང། འཕངས་པའི་རྐྱེན་དང་འཕྲལ་གྱི་རྐྱེན་གྱིས་འཇིག་གི་གཞན་དུ་མ་ཡིན་པ་མཐོང་ནས་སྡུག་བསྔལ་བ་དང་བདག་མེད་པ་ལ་སོགས་པ་སྟེ་ལུང་དུ་སྟོན་པའི་ཕྱོགས་ཐམས་ཅད་ལ་སྦྱར་བར་བྱ་སྟེ། དཔེར་ན་གཞོན་ནུ་གཅིག་ཤེས་ན་གཞོན་  
  
རྒན་པོའི་རིགས་ཀྱང་ཤེས་པར་ནུས་པ་ལྟ་བུའོ། །དེ་ལྟར་བསྡུས་ཏེ་བསྟན་ནས། དེ་ཉིད་རྒྱས་པར་བསྟན་པར་བྱ་སྟེ། ད་ལ་དང་པོ་རིགས་མཐུན་པ་སེལ་བ་བསྟན་པའི་ཕྱིར། རིགས་སེལ་ཇི་ལྟར་ཡིན་ཞེ་ན། འཁོར་དང་མྱ་ངན་འདས་པ་འམ། །ལུང་  
དུ་མི་སྟོན་དངོས་གང་ཞིག་བསྟན་པས་དོན་གཞན་གཅོད་པའོ། །ཞེས་གསུངས་ཏེ། དངོས་པོ་གང་ཡང་རུང་སྟེ་དང་པོར་དོན་ཙམ་སྨོས་པ་རྣམས་ཁྱད་པར་མི་འདོར་ལ། རིགས་མི་མཐུན་པ་ནི་སེལ་ལོ། །འདི་ལྟར་སྐྱེས་བུ་ཞེས་སྨོས་ན་ལྷས་བྱིན་དང་སྲེད་མེད་དང་དབང་ཕྱུག་ལ་སོགས་པ་  
ནི་མི་འདོར་ལ། བུད་མེད་དང་རྟ་དང་གླང་པོ་ལ་སོགས་ཏེ་སྐྱེས་བུ་མ་ཡིན་པའི་རིགས་ནི་སེལ་ལོ། །ཐེ་ཚོམ་སེལ་བ་གསུངས་པ། སྤྱི་ལ་འཇུག་པ་བསྟན་པ་ན། །མི་ཤེས་པ་ནི་སེལ་བར་བྱེད། །ཅེས་སྨོས་ཏེ། རིགས་སེལ་བའི་ཚིག་དང་སྦྱར་བར་བྱའོ། །དེ་ནི་འདི་ལྟ་སྟེ། ཆོས་རྣམས་  
ཞེས་སྨོས་ན་ཁ་ཅིག་ནི་གཞིའི་ཆོས། ཁ་ཅིག་ནི་ལམ་གྱི་ཆོས། ཁ་ཅིག་ནི་འབྲས་བུའི་ཆོས། ཁ་ཅིག་ནི་དོན་དམ་པའི་ཆོས། ཁ་ཅིག་ནི་བཤད་པའི་ཆོས་ཏེ། ཆོས་མ་ཡིན་པ་མེད་ཀྱང་སྐྱེ་བོ་ཁ་ཅིག་ནི་ཀུན་དུ་གཏི་མུག་སྟེ་མ་ཤེས། ཁ་ཅིག་ནི་མ་ཡིན་པར་འདོར། ཁ་ཅིག་ནི་ཐེ་  
ཚོམ་ཅན་ཏེ། དེ་དག་སེལ་བ་ནི་རིགས་སེལ་བའོ། །རིགས་བསལ་བ་དེ་ནི་དེའི་སྤྱིའི་མཚན་ཉིད་དེ། དེའི་ཕྱིར། རིགས་ཀྱི་འདོམ་པ་བསལ་བྱས་ནས། །སྤྱི་ཡི་མཚན་ཉིད་བརྗོད་པར་བྱ། །ཞེས་སྨོས་ཏེ། འདོམ་པ་མ་བསལ་བར་སྤྱིའི་མཚན་ཉིད་འདྲི་བ་ནི་སླར་དྲི་བར་བྱ་བ་ཡིན་  
ལ། སྟོན་པ་ནི་དོར་བར་བྱ་བ་ཉིད་ཡིན་པས་སོ། །རིགས་ཀྱི་འདོམ་པ་སེལ་བ་ཞེས་བྱ་བ་སྦྱོར་བ་དང་པོ་རྫོགས་སོ།། །།དེ་ལྟར་རིགས་ཀྱི་འདོམ་པ་བསལ་ནས་དུས་ཀྱི་འདོམ་པ་མ་བསལ་ན་ཁྱད་པར་མི་ཤེས་པའི་ཕྱིར། དུས་ཀྱི་འདོམ་པ་སེལ་བ་ནི། །རང་གི་མཚན་  
ཉིད་སྟོན་པ་ཡིན། །ཞེས་གསུངས་པ་ཡིན་ནོ། །ད་ནི་དུས་སེལ་བ་གཉིས་གསུངས་པ་དེ་རྒྱས་པར་བསྟན་པའི་ཕྱིར། དང་པོ་བསྡུས་པའི་དུས་ཀྱི་ངེས་ཚིག་གཉིས་དང་རྣམས་གྲངས་སོགས་རྣམས་ཀྱི། །གང་དུ་བྱེད་ཚིག་མི་གནས་པ། །དེ་ནི་མདོ་རུ་བསྡུས་པ་སྟེ། །ཞེས་གསུངས་  
  
༄༅། །ཏེ༑ མདོ་ཙམ་གྱི་ཚིག་དང་བྱེ་བྲག་རྣམ་པར་འབྱེད་པའི་ཚིག་གི་བར་ན་བྱེད་པའི་ཚིག་མི་གནས་ན་བསྡུས་པ་ཞེས་བྱ་བའི་མིང་དུ་འགྱུར་རོ། །དེ་ཡང་དུས་ཡོད་པ་དང་གང་གང་བ་ཡིན་པ་བསྟན་པའི་ཕྱིར། མདོར་བསྡུས་དེ་ཡང་བཅུ་བཞིར་འདོད། །ཚིག་གཉིས་དང་  
ནི་རྣམ་གྲངས་དང། །ཚིག་དོན་གཞན་དང་བྱེད་ཚིག་དྲུག་ཁྱད་པར་དང་ནི་འབྲུ་མང་པོ། །བྱེ་བྲག་གཞི་བསྡུ་གཅིག་ཏུ་བསྡུ། །ཟླས་དབྱེ་བ་གཉིས་དེའི་སྐྱེས་བུ། །ཟད་པར་མི་འགྱུར་ལས་འཛིན་ཡིན། །ཞེས་སྨོས་ཏེ། དེ་ལ་མིང་གཉིས་ཀྱིས་བྱེད་པ་གཅིག་སྡུད་པ་སྟེ། དེ་  
ཡང་མྱ་ངན་ལས་འདས་པའི་རྣམ་པར་ཐར་པ་ནི་རྣམ་ཐར་ཞེས་པ་ལྟ་བུའོ། །མང་པོའི་བར་གྱི་བྱེད་པ་ཕྱིས་པ་ནི་རྣམ་གྲངས་ཀྱིས་མདོར་བསྡུས་པ་སྟེ། དེ་ཡང་དྲང་སྲོང་མཉན་པ་དང་ཡོད་པས་དང་པོ་བཟུང་བའི་ཡུལ་ནི་མཉན་ཡོད་ཅེས་པ་ལྟ་བུའོ། །ཚིག་གང་རང་གི་དོན་མི་སྟོན་པར་དོན་འཕོ་བ་ན་  
ཚིག་དོན་གཞན་གྱིས་མདོར་བསྡུས་པ་སྟེ། དེ་ཡང་ནོར་ལྷའི་བུ་ལ་འཁོར་ལོ་ཡོད་པས་འཁོར་ལོ་ཅན་ཞེས་འབོད་པ་ལྟ་བུའོ། །ལས་དང། བྱེད་པ་དང། སྦྱིན་པ་དང། བསླང་བ་དང། སྒྲུབ་པ་དང། གཞི་རྣམས་ནི་བྱེད་པའི་ཚིག་དྲུག་སྟེ། དེ་དག་བསྡུས་པ་ནི་བྱེད་ཚིག་དྲུག་གི་  
མདོར་བསྡུས་པ་སྟེ། དེ་ཡང་ཆོས་ལ་སྤྱོད་པ་ནི་ཆོས་སྤྱོད་ཅེས་བྱ་བ་ནས། ཆོས་ལ་བརྟེན་པ་ནི་ཆོས་བརྟེན་ཞེས་བྱ་བའི་བར་ལྟ་བུར་རིག་པར་བྱའོ། །ངོ་བོ་ཉིད་ཀྱི་ཚིག་དང་ཁྱད་པར་གྱི་ཚིག་གི་བར་ན་གནས་གཞན་སྤོང་བའི་ཚིག་ཕྱི་ནས་མུ་གསུམ་དང་གཉིས་གཅོད་བར་བྱེད་པ་ནི་ཁྱད་པར་  
གྱིས་མདོར་བསྡུས་པ་སྟེ། སངས་རྒྱས་བཅོམ་ལྡན་འདས་དང། ལྷ་དབང་ཕྱུག་དང། འབྱུང་བ་ས་ཁ་དོག་དཀར་ཞེས་པ་ལྟ་བུ་སྟེ། ཇི་ལྟར་གཅོད་པའི་རིམ་པ་བཞིན་ནོ། །འདི་དག་ནི་མདོར་བསྡུས་བ་ལྔ་ཞེས་སློབ་དཔོན་ཁ་ཅིག་འཆད་དོ། །སྤྱིར་ནི་མདོར་བསྡུས་པ་འདི་དག་ཀྱང་  
དོན་གྱི་དབང་རེ་རེས་བཀོད་ཀྱི་ཐམས་ཅད་ཀྱི་ཐམས་ཅད་དུ་ཐ་དད་པ་ནི་མ་ཡིན་ཏེ། འབྲུ་མང་པོ་པ་དང། ཚིག་དོན་གཞན་ལྟ་བུ་དང། དེའི་སྐྱེས་བུ་དང། བྱེད་པ་དྲུག་ལྟ་བུ་ནི་ཕྱོགས་གཅིག་མི་འདྲ་བའི་དབང་ཡིན་ནོ། །བྱེ་བྲག་དང་ཁྱད་པར་ནི་སྒྲ་མི་འདྲ་བའི་དབང་ཡིན་ནོ། །རྗེས་སུ་  
  
།གཞི་མཐུན་པ་དང་དེའི་སྐྱེས་བུ་ལྟ་བུ་ནི་ཐམས་ཅད་མི་འདྲ་བའི་དབང་ཡིན་ནོ། །དེ་ཡང་གང་ལ་འབྲུ་མང་པོ་ཡོད་པ་དེ་ནི་འབྲུ་མང་པོ་བ་སྟེ། འདི་ལྟར་བ་ཁྲ་མོ་ཅན་ཞེས་བྱ་བ་ལ་སོགས་པ་ལྟ་བུའོ། །གང་ལ་རང་གི་བྱེ་བྲག་  
བསྡུས་པ་དེ་ནི་བྱེ་བྲག་བསྡུས་པ་སྟེ། དེ་ཡང་ཨུཏྤལ་སྔོན་པོ་ལྟ་བུའོ། །གང་དུས་སམ་དངོས་པོ་གཞན་སྡུད་པ་དེ་ནི་གཞི་བསྡུ་བ་སྟེ། དེ་ཡང་ལྷ་ལ་སོགས་པ་རྣམས་ཞེས་པ་ལྟ་བུའོ། །གང་ཚོགས་པ་གཙོ་བོར་སྒྲུབ་ཅིང་གཞི་མཐུན་པར་སྡུད་པ་ནི་གཞི་གཅིག་ཏུ་བསྡུ་པ་སྟེ། དེ་  
ཡང་འདི་ནི་ཨ་རུ་ར་སྨིན་པ་དག་ཅེས་པ་ལྟ་བུའོ། །གང་གཅིག་བསྟན་ན་གཅིག་ཤེས་པ་དེ་ནི་ཟླས་དབྱེ་བ་སྟེ། དེ་ཡང་མཐུན་པ་ཤེས་པ་དང་མི་མཐུན་པ་ཤེས་པ་གཉིས་ཏེ། འདི་ལྟར་ལམ་འཁྱོག་པ་ངལ་བའི་རྒྱུར་བསྟན་ན་ལམ་མི་བདེ་བ་འང་ངལ་བའི་རྒྱུར་ཤེས་པ་དང། ལམ་དྲང་བ་  
བདེ་བ་སེམས་པའི་རྒྱུར་ཡང་ཤེས་པ་ལྟ་བུའོ། །བ་ནི་རྟོགས་པའི་ཕྱིར་ཐམས་ཅད་དུ་ཡང་གཉིས་པར་འགྱུར་བ་ཡིན་མོད་ཀྱི། འདིར་ནི་རྣམ་གྲངས་དང་བསྡུས་པའི་གཉིས་དང་ལྡན་པའི་ཚིག་དེ་ནི་བ་གཉིས་པ་ཞེས་བྱའོ། །དེའི་སྐྱེས་བུ་ནི་ཏྭ་ཏ་ཧྭོཾ་ཏཽ་མ་པུ་རུ་ཥེ་ན་ཏད་པུ་རུ་ཥ་སྟེ་དངོས་པོ་  
གཞན་དང་གཞན་དུ་སྦྱར་བ་དེའི་སྐྱེས་བུའོ། །གང་མཐའ་མི་འཇེད་པའི་ཚིག་ནི་ཟད་པར་མི་འགྱུར་བའོ། །གང་གཞི་གཅིག་གིས་གཞི་ཉིད་དང་བྱེད་པ་གཞན་གྱིས་ལས་སུ་གྱུར་པ་ཡང་སྒྲུབ་པ་དེ་ནི་ལས་འཛིན་པ་ཡིན་ནོ། །དེ་རྣམས་ནི་དུས་གཉིས་བཀོད་པ་ལས་བསྡུས་པའི་དུས་ཡིན་ནོ། །ད་ནི་བྱེད་  
པའི་ཚིག་དང་ལྡན་པའི་དུས་བཤད་པའི་ཕྱིར། བྱེད་པའི་དུས་ནི་དེ་ཉིད་ལ། །ཐེ་ཚོམ་གཅོད་བྱེད་འདུས་བྱས་ཡིན། །ཞེས་སྨོས་ཏེ། བསྡུས་པ་དེ་དག་ཉིད་ལེགས་པར་སྦྱར་བའི་ཕྱིར་འདུས་བྱས་ཡིན་ནོ། །དེ་ཡང་གང་ཡིན་པ་བསྟན་པའི་ཕྱིར། དེ་ཡང་ལས་དང་བྱེད་པ་དང། །ཆེད་དང་འབྱུང་ཁུངས་  
འབྲེལ་བ་དང། །གཞི་དང་ཞེས་བྱ་བ་ལ་སོགས་པ་སྨོས་ཏེ། དེ་ཡང་ལས་ཞེས་བྱ་བ་ནི་གང་དག་ཚོགས་པ་འདུས་པའི་དུས་ན་གང་གིས་མངོན་པར་འདུ་བྱེད་པ་དང། གང་ལ་མངོན་པར་འདུ་བྱ་བའི་གཞི་དང། གང་ཞིག་མངོན་པར་འདུ་བྱ་བ་རྣམས་ནི་ལས་ཡིན་ཏེ། གང་གཡོ་བའམ། རྩོལ་  
  
༄༅། །བའམ། སྔ་མའི་གནས་ལས་གྱུར་པར་བྱས་པའི་ཕྱིར་དེ་ཡང་མཚན་ཉིད་དང་རྣམ་པར་གཞག་པའི་ཚེ་ན་ནི་བྱེད་པ་ལ་ཡོད་པའི་གཡོ་བའམ་རྩོལ་བ་ལས་སུ་གཟུང་ངོ། །བྱེད་པ་དང་རྣམ་པར་གཞག་པའི་ཚེ་ན་ནི་བྱ་བའི་གཞི་ལ་ཡོད་པའི་སྔ་མའི་གནས་ལས་གྱུར་པ་ལས་སུ་གཟུང་ངོ། །བྱ་  
བ་དང་རྣམ་པར་གཞག་པའི་ཚེ་ན་ནི་བྱ་བའི་གཞི་དང་བྱ་བ་ཉིད་གཉིས་ཀ་བྱ་བར་གཟུང་སྟེ། ལས་ནི་བྱེད་པ་ལ་ཡོད་པའི་གཡོ་རྩལ་དུ་གཟུང་ངོ། །འདིར་ནི་རྣམ་པར་དབྱེ་བ་སྟོན་པའི་དོན་ཡིན་པས་བྱེད་པ་དང་རྣམ་པར་གཞག་པའི་ལས་ཉིད་གཟུང་བར་བྱའོ། །དེ་ཡང་འབྲས་བུའམ། དོན་དང་དགོས་  
ཆེད་ལྟ་བུ་དང། གནས་སམ་ལྡན་པར་བྱེད་པ་དང་ཕྲད་པ་རྣམས་ནི་བཞི་པའམ། བདུན་པའི་དོན་ཡིན་པས་དེ་ནི་འདིར་འགོག་གོ། །སྤྱིའི་དབྱེ་བ་ནི་བྱེད་པའི་དོན་གྱིས་ཤེས་པར་བྱའོ། །བྱེད་པ་ནི་བྱེད་པ་པོ་དང་བཅས་པ་སྟེ། དེ་ཡང་རབ་ཏུ་སྐྱེད་པར་བྱེད་པ་དང། རྣམ་པར་འཇོག་པར་བྱེད་པ་  
དང། ཤེས་བྱ་ཤེས་པར་བྱེད་པ་རྣམས་སོ། །དེ་དག་ཀྱང་གཅིག་དང་དུ་མའི་སྒོ་ནས་མུ་བཞི་སྟེ། དམིགས་པ་དང་དེ་མ་ཐག་པ་དང་བདག་པོ་དུ་མས་བྱ་བ་རྣམས་ཤེས་གཅིག་སྐྱེད་པ་དང། འབྱུང་བ་བཞི་དང་དུས་ཀྱི་ཁམས་ལྟ་བུ་དུ་མས་བྱ་བ་འབྲས་བུ་གཅིག་སྐྱེད་པ་ལྟ་བུ་ནི་དུ་མས་  
གཅིག་ལ་བྱེད་པ་ཡིན་ནོ། །དམིགས་པས་འདྲ་བ་སྐྱེད་པ་དང། དེ་མ་ཐག་པས་ཤེས་པའི་རིགས་སུ་སྐྱེད་པ་དང། བདག་པོས་ཡུལ་འཛིན་པའི་ངོ་བོར་སྐྱེད་པ་ལྟ་བུ་དང། འབྱུང་བ་དག་རྟེན་པ་དང། སྡུད་པ་དང། སྨིན་པ་དང། མ་རུལ་པ་དང། རིམ་གྱིས་  
འཕེལ་བ་དང། ཆ་མཉམ་པར་སྐྱེད་པ་ལྟ་བུ་ནི་དུ་མ་དུ་མ་ལ་བྱེད་པ་ལྟ་བུ་ཡིན་ནོ། །ཀུན་གཞི་ལྟ་བུ་རྣམ་པར་ཤེས་པ་ཀུན་སྐྱེད་པ་དང། མ་རིག་པ་ལྟ་བུ་ལས་དང་སྡུག་བསྔལ་ཀུན་སྐྱེད་པ་དང། ས་བོན་ལྟ་བུ་ག་ལོ་མ་ལ་སོགས་པ་སྐྱེད་པ་ལྟ་བུ་ནི་གཅིག་དུ་མ་ལ་བྱེད་པ་ལྟ་བུའོ་  
མ་རིག་པས་འདུ་བྱེད་དང། དེ་བཞིན་དུ་རྒ་བའི་བར་ལྟ་བུ་དང། ས་བོན་གྱིས་མྱུ་གུ་དང། དེ་བཞིན་དུ་འབྲས་བུའི་བར་དུ་དང། དེ་དག་རེ་རེའི་དབང་དུ་བརྗོད་པ་ཐམས་ཅད་ནི་གཅིག་གཅིག་ལ་བྱེད་པའོ། །རྣམ་པར་འཇོག་བྱེད་ནི་ལྷས་བྱིན་དང་ལག་ཆུའི་ཚོགས་ལྟ་བུ་དུ་མས་ཤིང་ལྟ་བུ་བྱ་བ་  
  
ལྷས་བྱིན་གྱིས་བསྐུལ་བའི་བྱ་བ་བྱེད་པ་དང། ལག་ཆས་གཅོད་པ་དང་འདྲེག་པའི་བྱ་བ་བྱེད་པ་ལྟ་བུ་དུ་མས་དུ་མ་ལ་བྱེད་པ་དང། སྟ་རེ་གཅིག་གིས་བྱ་བ་རྩི་ཤིང་ལྟ་བུ་དུ་མ་ལ་བྱེད་པ་དང། སྟ་རེ་ལྟ་བུ་གཅིག་བྱ་བ་གཅིག་ལ་གཅོད་པ་ལྟ་བུ། གཅིག་གཅིག་ལ་  
བྱེད་པའོ། །ཤེས་བྱ་ཤེས་པར་བྱེད་པ་ནི་མཚན་རྟགས་སམ། གཏན་ཚིགས་སམ། བརྗོད་པ་དག་ལས་དོན་ཤེས་པར་བྱེད་པ་སྟེ། དེ་ཡང་སྒྲ་དུ་མས་དོན་དུ་མ་ཤེས་པར་བྱེད་པ་དང། སྐད་ཀྱི་དབྱིངས་ལྟ་བུ་སྒྲ་གཅིག་གིས་དོན་དུ་མ་ཤེས་པར་བྱེད་པ་དང། གཏན་ཚིགས་རྗོད་འཇོག་  
ལྟ་བུ་སྒྲ་དུ་མས་དོན་གཅིག་ཤེས་པར་བྱེད་པ་དང། ངོ་བོ་ཉིད་སྟོན་པ་ལྟ་བུ་སྒྲ་གཅིག་གིས་དོན་གཅིག་སྟོན་པ་ལྟ་བུ་ཡིན་ཏེ། དེ་བཞིན་དུ་རྟགས་ཀྱིས་ཤེས་པ་དག་ལ་ཡང་སྦྱར་རོ། །སྦྱིན་པ་ནི་གང་གི་ཆེད་དང་དོན་དང་དགོས་པ་དང་འབྲས་བུ་ལྟ་བུ་ལའམ། གང་ལ་མཆོད་སྦྱིན་དང་ཕྱག་  
འཚལ་བའི་ས་སྟེ། འདི་ལྟར་ལས་དང་བྱེད་པའི་འབྲས་བུ་ནི་བྱ་བ་སྟེ། བྱ་བའི་དོན་ནི་འདིར་ཡང་དག་པར་སྦྱིན་པའོ། །དེའི་དབྱེ་བ་ནི་ལས་དང་བྱེད་པས་སྦྱར་བར་བྱའོ། །འབྱུང་ཁུངས་སམ་རྒྱུའི་དོན་ནི་གང་ལ་གང་ཡོད་པ་ལས་དེ་དེ་ལས་བྲལ་བ་དང་སྐྱེས་པ་དང་དགར་ཞིང་ཁྱད་པར་དུ་  
བྱས་ན་དོན་དེར་འགྱུར་ཏེ། བདུན་པའི་དོན་ལ་རག་ལས་པས་དེའི་དོན་ལ་ཤེས་པར་བྱའོ། །དྲུག་པ་ནི་བདག་པོའི་ཚིག་གིས་ལྷག་མའི་ཚིག་སྟོན་པར་བྱེད་པས་སྒྲ་དང་ཐེ་ཚོམ་གྱི་འདོམ་པ་སེལ་བར་བྱེད་དེ། མུ་བཞི་པ་རྣམས་ནི་གསུམ་སེལ་ཏོ། །གསུམ་པ་རྣམས་ནི་གཉིས་སེལ་ཏོ།།  
གཉིས་པ་རྣམས་ནི་གཅིག་སེལ་ཏོ། །དེའི་ཕྱིར་འདི་ནི་ངེས་པར་འཛིན་པ་ཡིན་ནོ། །བདག་པོ་གང་གི་དོན་དུ་བསྟན་ཞེས་འདྲི་བའི་ཚེ་ནི་ལྷག་མ་གང་གི་བར་བསྟན་པའི་དབང་དུ་བྱས་ཞེས་བྱ་བར་འགྱུར་རོ། །ལྷག་མ་གང་གི་ཡིན་ཞེས་འདྲི་བའི་ཚེ་ན་ནི་བདག་གི་ཡིན་ཞེས་བྱ་བར་འགྱུར་ཏེ། ལས་ནས་  
བརྟེན་གནས་ཀྱི་བར་དུ་ཀུན་ལ་དྲུག་པའི་སྒྲས་འདོམ་པ་སེལ་བར་བྱེད་དོ། །བརྒྱུད་པའི་དུས་སུ་སྔ་མ་འོག་འདྲིལ་ཏེ་སེལ་ཏོ། །བརྟེན་གནས་བཞི་ནི་བཞི་སྟེ། ངོ་བོ་ཉིད་བརྟེན་པའི་གནས་བཞི་དང། ལས་བརྟེན་པའི་གནས་བཞི་དང། མཐུ་ལ་བརྟེན་པའི་གནས་བཞི་དང། ལྡན་པ་  
  
༄༅། །བརྟེན་པའི་གནས་གཞི་དང་བཞིའོ། །ངོ་བོ་ཉིད་བརྟེན་པའི་གནས་གཞི་ལ་བཞི་སྟེ། ཐམས་ཅད་ལ་ཐམས་ཅད་ཀྱིས་ཁྱབ་པའི་ཏིལ་འབྲུ་ལ་ཏིལ་མར་གྱིས་ཁྱབ་པ་ལྟ་བུ་ཁྱབ་མཚུངས་པ་དང། ཕྱོགས་ཀྱིས་ཕྱོགས་ལ་ཁྱབ་པ་མེད་དང་དུ་བ་ལྟ་བུ་ཁྱབ་མི་མཚུངས་པ་དང་  
ཕྱོགས་ཀྱིས་ཐམས་ཅད་ལ་ཁྱབ་བ་ཤིང་གིས་ཙན་དན་གྱིས་ཤིང་ལ་ཁྱབ་པ་ལྟ་བུ་ཁྱབ་བྱེད་རྒྱ་ཆེ་བ་དང་ཐམས་ཅད་ཀྱིས་ཕྱོགས་ལ་ཁྱབ་པ་ནམ་མཁའ་ལ་འོད་ཀྱིས་ཁྱབ་པ་ལྟ་བུ་ཁྱབ་པ་རྒྱ་ཆེ་བའོ། །ལས་བརྟེན་པའི་གནས་གཞི་ལ་ཡང་བཞི་སྟེ། ཡོངས་སུ་རྫོགས་པར་འགྱུར་བའི་ལས་བརྟེན་  
པ་མེ་དང་ཆུ་ལ་སྲེག་པ་དང་སྤངས་པར་བྱེད་ཅེས་པ་ལྟ་བུ་དང། ཡོངས་སུ་ཉམས་པར་འགྱུར་བའི་ལས་བརྟེན་པ་མེ་དང་ཆུ་དང་དགྲ་ལ་སྲེག་པ་དང་སྡུག་བསྔལ་བ་དང་འཇིག་པར་བྱེད་ཅེས་པ་ལྟ་བུ་དང། གཉིས་ཀར་འགྱུར་བའི་ལས་བརྟེན་པ་གཏར་སྲེག་ལ་བརྟེན་པས་སྡུག་བསྔལ་གྱིས་ཕན་  
པར་འགྱུར་བ་ལྟ་བུ་དང། གཉིས་ཀ་མ་ཡིན་པའི་ལས་བརྟེན་པ་གང་དུ་ཡང་མི་འགྱུར་བ་སྟེ་རླུང་ལས་ལྗོན་ཤིང་རྣམས་གཡོ་བ་ནས་བྱ་རྣམས་སྐད་འབྱིན་པར་བྱེད་པ་ཞེས་པ་ལྟ་བུའོ། །མཐུ་ལ་བརྟེན་པའི་གནས་གཞི་ལ་ཡང་བཞི་སྟེ། ངོ་བོ་ཐ་དད་པའི་མཐུ་ལ་བརྟེན་པ་རྒྱལ་པོ་ལ་བརྟེན་པ་  
རྒྱལ་པོའི་མི་ཞེས་པ་ལྟ་བུ་དང། དུས་ཐ་དད་པའི་མཐུ་ལ་བརྟེན་བ་ས་བོན་ལ་བརྟེན་པ་མྱུ་གུ་ཞེས་པ་ལྟ་བུ་དང། ཐ་མི་དད་པའི་མཐུ་ལ་བརྟེན་པ་དེ་བཞིན་གཤེགས་པ་ནི་སོ་སོ་རང་རིག་པའི་ཡེ་ཤེས་ལ་གནས་ཞེས་པ་ལྟ་བུ་དང། གཉིས་ཀ་མ་ཡིན་པའི་མཐུ་ལ་བརྟེན་པ་ཀུན་གཞི་ལ་བག་  
ཆགས་གནས་ཞེས་པ་ལྟ་བུའོ། །ལྡན་པ་བརྟེན་པའི་གནས་གཞི་ཡང་བཞི་སྟེ། མཐུན་པའི་ཕྱོགས་ལྡན་པ་ལྷས་བྱིན་ལ་ནོར་ཟས་དང་དཔུང་ཡོད་ཅེས་པ་ལྟ་བུ་དང། མི་མཐུན་པའི་ཕྱོགས་ལྡན་པ་ལྷས་བྱིན་ལ་དགྲ་ཡོད་ཅེས་པ་ལྟ་བུ་དང། གཉིས་ཀ་མ་ལྡན་པ་ལྷས་བྱིན་ལ་རྟ་ངན་པ་ཡོད་ཅེས་  
བ་ལྟ་བུ་དང། གཉིས་ཀ་མ་ཡིན་པ་ལྡན་པ་ལྷས་བྱིན་ལ་རྫས་དགོས་པ་མེད་པ་ཡོད་དོ་ཞེས་པ་ལྟ་བུའོ། །དེ་དག་བོད་པ་དང་དོན་ཙམ་བསྡུས་པ་དང་བཅས་པ་ནི་གནས་བརྒྱད་དེ། རྗོད་པར་བྱེད་པའི་བྱེད་ཚིག་དག་ཀྱང་དེར་འདུ་སྟེ། ཁ་ཅིག་ནི་དོན་གྱི་ངོ་བོས་སོ། །ཁ་ཅིག་ནི་བརྒྱུད་པས་སོ། །དོན་དེ་དག་  
  
མཇུག་སྡུད་པའི་ཚིག་དག་གིས་སྐབས་ཀྱི་ཁྱད་པར་གསལ་བར་བསྟན་པར་བྱ་བའི་ཕྱིར་གཞན་ཡང། ཟླ་བསྡུ་ལྷག་མ་བཅས་པ་དང། །དགག་སྒྲུབ་བརྣན་དང་བདག་པོ་དང། །ཞེས་བྱ་བ་ལ་སོགས་པ་རྒྱ་ཆེར་སྨོས་སོ། །དེ་ལ་ཟླ་བསྡུ་ཞེས་བྱ་བ་ནི་ཟླ་སྡུད་པའི་  
ཚིག་སྟེ། གང་ཞིག་དམ་བཅས་པའི་དོན་སྤྱི་དང་ཁྱད་པར་དག་གིས་བསྟན་པར་བྱ་བ་རྫོགས་སོ་ཞེས་བྱ་བས་བསྟན་དུ་རུང་བ་དག་གོ། །ཚིག་ལྷག་མ་ཅན་ནི་ལྷག་བཅས་ཏེ། ལྷག་མ་ནི་དོན་གྱིས་ཁ་སྐོང་བའོ། །དེ་གང་ལ་ཡོད་པ་དེ་ནི་ལྷག་མ་དང་བཅས་པ་སྟེ། འདི་ལྟར་དཔེར་ན་ལྷས་བྱིན་ཤིང་  
གཅོད་དེ་ཞེས་བྱ་བ་གཞན་འདྲེན་པ་ལྟ་བུ་དག་གོ། །དགག་པ་ཞེས་བྱ་བ་ནི་འགོག་པར་བྱེད་པ་སྟེ། ཇི་ལྟར་ཞེ་ན་མེད་པ་དང། མ་ཡིན་པར་རོ། །འདིའི་ཁྱད་པར་ཅི་ཞེ་ན། དགག་པར་བྱ་བས་བྱེ་བྲག་ཏུ་འགྱུར་གྱི། འགེགས་པར་བྱེད་པས་ནི་མ་ཡིན་ཏེ། མི་ནུས་པའི་ཕྱིར་རོ། །དགག་པར་  
བྱ་བ་ཉིད་མེད་པ་ཡང་གཉིས་ཀ་ལ་བརྗོད་དུ་རུང་སྟེ། གཞིའི་བྱེ་བྲག་བསྣན་པར་བྱས་བ་དངོས་པོ་མེད་པ་ཞིག་འགེགས་པར་བྱེད་བས་སྟོན་པ་ནི་མེད་པར་དགག་པ་ཞེས་བྱའོ། །དངོས་པོ་ཡོད་པ་ཞིག་འགེགས་པར་བྱེད་པའི་ཚིག་གིས་སྟོན་ན་ནི་མ་ཡིན་པར་དགག་པ་ཞེས་བྱའོ། །དེ་ཡང་མེད་པ་རྣམས་  
བཞིར་བསྟན་པ་དག་ལས་གཏན་མེད་པ་དང་ཞིག་ནས་མེད་པ་སྟོན་པ་ནི་མེད་པའོ། །སྔ་ན་མེད་པ་དང་གཅིག་ལ་གཅིག་མེད་པ་དག་ནི་རང་གི་རང་གི་རྟེན་མི་འདོར་བསམ་ཡིན་པ་ཡིན་ནོ། །མ་ཡིན་པ་དེ་དག་ཀྱང་བྱེ་བྲག་གིས་ན་གཉེན་པོ་དང་མི་མཐུན་པ་དང་ཆུང་བ་དང། མི་འདྲ་བ་དང་དམན་པ་རྣམས་སུ་འགྱུར་ཏེ། འགེགས་  
པའི་ཚིག་གིས་དེ་ལྟ་བུ་དག་ཡིན་པར་སྟོན་ཏོ། །དེའི་ཕྱིར་དགག་པ་དང་བཅས་པས་བསྟན་པར་བྱ་བས་བྱེ་བྲག་ཕྱེ་ཞེས་བྱ་བའི་ཐ་ཚིག་གོ། །ཅིའི་ཕྱིར་དགག་པ་ཞེས་བྱ་ཞེ་ན། འདི་དག་དང་ལྡན་པ་གང་དག་ལྡོག་པར་མི་འགྱུར་བ་མེད་པའི་ཕྱིར་རོ། །སྒྲུབ་པ་ཞེས་བྱ་བ་ནི་སྒྲུབ་པར་བྱེད་པའོ། །དོན་  
གང་ཞིག་བསྒྲུབ་པར་བྱ་བ་འདི་དག་ཡོད་ན་ལྡོག་པར་མི་འགྱུར་རོ། །ལྡོག་པ་དང་མི་ལྡོག་པའི་བྱེ་བྲག་ཅི་ཞེ་ན། གང་ཞིག་ཡོད་པ་ཡོད་དོ། །མེད་པ་མེད་དོ། །མེད་པ་ཡང་ཡོད་དོ་ཞེས་བརྗོད་ན་མེད་པའི་ཚིག་གིས་རང་དང་གཉིས་ཀ་ལྡོག་པར་བྱེད་དོ། །ཡོད་པའི་ཚིག་གིས་ནི་རང་དང་གཞན་གཉིས་ཀ་སྒྲུབ་  
  
༄༅། །པར་བྱེད་དེ། དེའི་ཕྱིར་དེ་དག་དགག་པ་དང་སྒྲུབ་པར་མིང་འདོགས་པར་བྱེད་དོ། །བརྣན་པ་ནི་ངོ་བོ་ཉིད་དང་རྣམ་གྲངས་སོ། །དེ་ལ་ངོ་བོ་ཉིད་བརྣན་པས་ནི་གཞན་གྱིས་གཞན་སྟོན་པ་ལ་སོགས་པ་སེལ་བར་བྱེད་དོ། །རྣམ་གྲངས་གཞན་བརྣན་པས་ནི་དེ་ལྟ་བུ་དགེ་ཀྱང་ཡིན་  
པ་ལ་སོགས་བར་འགྱུར་རོ། །བརྣན་པའི་སྒྲ་དགར་བར་འགྱུར་བ་དག་ཀྱང་ཡོད་དེ། འདི་ལྟར་དེ་ལ་འདི་ནི་ཞེས་པ་ལྟ་བུའོ། །དེ་གང་ལས་ཤེ་ན། ཁ་ཅིག་ནི་དགོད་པ་ལས་སོ། །ཁ་ཅིག་ན་ཟླ་ལས་སོ། །བདག་པོ་ལ་སོགས་པ་ནི་བདག་པོ་སྟེ། བདག་པོའི་དོན་ནི་གང་ལ་དེ་ཡོད་པའི་  
མིང་ནི་དེར་བརྟགས་པ་སྟེ། འབྲུ་མང་པོ་པ་དང། བ་གཉིས་པ་དང། དེ་ལ་ཕན་པའི་རྐྱེན་ཅན་ལ་སོགས་བར་སྟོན་པ་དག་ལྟ་བུ་དོན་འཕོ་བ་རྣམས་སོ། །གཞན་ཡང། རྒྱན་དང་ཁ་སྐོང་དུས་ལ་འཇུག་ཅེས་བྱ་བ་ལ་ཚིག་གི་རྒྱན་གྱི་གསུམ་སྟེ། མཐུན་པ་དང་མི་མཐུན་པ་དང་ཁ་སྐོང་བའོ། །དེ་ལ་མཐུན་  
པའི་རྒྱན་ནི་དོན་མཐུན་པར་སྟོན་པའོ། །མི་མཐུན་པའི་རྒྱན་ནི་མི་མཐུན་ཡང་བསྒྲུབ་བྱ་གྲུབ་པར་སྟོན་པ་སྟེ་ཁས་ལེན་པའི་རྒོལ་བ་ལ་སོགས་པའོ། །ཁ་སྐོང་བ་ནི་གཉིས་ཏེ། རྩ་བ་སྐོང་བ་དང་ཚིག་ཁ་སྐོང་བའོ། །དེ་ལ་རྩ་བ་སྐོང་བ་ནི་ཡི་གེ་ཚང་བར་བྱེད་པ་རྣམས་སོ། །ཚིག་ཁ་སྐོང་བ་ནི་ཚིག་དང་ཚིག་  
གི་ལྷག་མ་དག་གོ། །དུས་ལ་འཇུག་པ་ནི་སྒྲ་གང་གཞིག་གིས་འདས་པ་དང་ད་ལྟར་བྱུང་བ་དང་མ་འོངས་པ་སྟོན་པར་ནུས་པ་དག་གོ། །འབྱེད་སྡུད་གཞན་གཅོད་གཉིས་པ་དང། ཞེས་བྱ་བ་ལ། འབྱེད་པ་དང་སྡུད་པ་ལ་སོགས་པ་སྟོན་པ་སྟེ། འབྱེད་ཅིང་སྡུད་པ་དང་སྡུད་ཅིང་འབྱེད་པ་དག་གོ། །དེ་དག་ནི་  
ངོ་བོ་ཐ་དད་པ་ཡང་སྐབས་ཀྱི་བྱ་བ་སྡུད་པ་དང་ལྡན་ནོ། །འདི་ནི་དད་དང་ཡང་གི་སྦྱོར་བ་ཅན་ཏེ། ཁ་ཅིག་ན་རྒྱུའི་དོན་དང་དུས་ཀྱི་བྱེ་བྲག་དང་གཞིའི་དོན་དང་སྨྲ་བ་འདེབས་པ་དང་རྩ་བ་བསྐང་བ་རྣམས་སུ་ཡང་བྱེད་དོ། །གང་འདི་ཡོད་ན་ཁྱད་པར་ཐ་མི་དད་པ་མེད་དོ། །སྡུད་པ་དག་གིས་ནི་བཤད་པར་བྱས་  
པ་དང་འགྱུར་བ་དང་གཞན་དོན་ཡིན་པ་ནི་སྐབས་ཀྱི་མཐུས་ཡིན་གྱི་སྒྲས་ནི་མ་ཡིན་ནོ། །གཞན་གཅོད་པ་ཞེས་བྱ་བ་ནི་གཞན་འགེགས་པ་སྟེ། འདི་ནི་དགག་པ་དང་སྒྲུབ་པ་དག་དང་ཕྱོགས་རེ་རེ་མཐུན་པ་ཡིན་ཏེ། འདི་ནི་གང་ཞིག་གི་རྗེས་སུ་བརྗོད་ན་དེའི་མ་རིགས་སྤྱི་ཙམ་དུ་བསྡུས་པའམ། རིགས་གཅིག་  
  
དེ་ཡང་ཁྱད་པར་གྱི་གཞི་ལ་དེ་བརྗོད་དེ། ཁྱད་པར་བརྗོད་ན་ཁྱད་པར་གྱི་གཞིའི་རིགས་སུ་བསྡུས་པ་གཞན་ལ་ཁྱད་པར་དེ་མེད་པར་སྟོན་ཏེ། དེ་ནི་གཞན་མི་ལྡན་པར་ངེས་བར་གཟུང་བ་ཞེས་བྱ་བའི་གཞན་གཅོད་པ་ཡིན་  
ནོ༑ །གང་དག་གཞི་དང་ཁྱད་པར་ངོ་བོ་གཅིག་ཏུ་མི་འདུ་བ་དག་ཀྱང་ཡོད་པ་དང་ལྡན་པའི་སྒོ་ནས་གཞི་དང། ཁྱད་པར་དུ་ཞིག་ལ་ལྡན་པར་སྒྲུབ་པ་སྟེ། དེ་བརྗོད་ན་ནི་འབྲེལ་བ་ངེས་པར་འཛིན་ཅིང་མ་འབྲེལ་པ་རྣམ་པར་གཅོད་པར་བྱེད་དེ། དེ་དག་ནི་དཔེར་ན་སྔོན་པོ་ཁོ་ན་ཨུཏྤལ་ཡོད་  
ཅེས་བརྗོད་ན་ཁྱད་བར་གཞན་གཅོད་དོ། །སྔོན་པོ་ཨུཏྤལ་ཁོ་ན་ལ་ཡོད་ཅེས་བརྗོད་ན་གཞི་གཞན་གཅོད་དོ། །སྔོན་པོ་ཨུཏྤལ་ཡོད་པ་ཁོ་ན་ཞེས་བརྗོད་ན་སྔོན་པོ་ཨུཏྤལ་ལ་ཡོད་པ་ངེས་པར་བསྟན་པས་མེད་པ་དང་མ་འབྲེལ་པ་གཅོད་དེ། དེ་བཞིན་དུ་ཐ་དད་པ་དག་ལ་ཡང་བརྗོད་  
དོ༑ །ད་ལ་སྔ་མ་གཉིས་ལ་ནི་སྐབས་ཀྱིས་མ་ངེས་པར་འགྱུར་བ་ཡང་ཡོད་དོ། །མ་འབྲེལ་པ་གཅོད་པ་ནི་ཁྱད་པར་དང་གཞི་ཉིད་ལ་འགལ་བ་མེད་ན་བརྣན་པའི་ཚིག་གིས་མ་ངེས་པར་སྟོན་པའི་ནུས་པ་མེད་དོ། །སྤྱིར་བརྣན་པའི་རིགས་སུ་གཏོགས་པ་རྣམས་ཚིག་སྔ་མའི་ཁྱད་པར་  
གཅད་པ་དང། ངོ་བོ་གཅོད་པ་དང་ཐ་མི་དད་པར་སྦྱོར་བ་དག་སྐབས་ཀྱི་སྟོབས་ཀྱིས་ཤེས་པར་བྱའོ། །སྒྲ་ལས་ནི་ནུས་པ་མེད་དོ། །གཞན་ཡང་བརྣན་པའི་སྒྲ་ཚིག་གི་ཕྲད་དུ་མི་སླུ་བ་དག་ལ་འཇུག་པ་ཡང་ཡོད་དོ། །སྐབས་ཀྱི་མཐུས་ཡིན་ཏེ། བསྟན་པར་བྱ་བ་གང་ཞིག་ཁོ་ན་དང་ཉིད་ཀྱི་  
ཚིག་གིས་བསྟན་ན་དོན་དེ་བདེན་པར་ཤེས་སོ། །དེ་ནི་ཚིག་གི་ཕྲད་དུ་འགོག་གོ། །གཉིས་པ་ཞེས་བྱ་བ་ནི་ཚིག་ཟུར་གཉིས་པའོ། །དེ་ནི་འདི་ལྟར་བྱེད་པ་དང་ལས་གཉིས་ཀར་འགྱུར་དུ་རུང་བལྟ་བུ་དང། ཡིན་པ་དང་ཡོད་པ་གཉིས་ཀར་འགྱུར་དུ་རུང་བ་ལྟ་བུ་སྟེ། འདི་ལྟར་གཉིས་ཁོ་ན་ནི་མ་  
ཡིན་ཏེ་གཞན་དང་གཉིས་ཞེས་བྱའོ། །གཅིག་གི་ཚིག་དང་གཉིས་ཀྱི་ཚིག་མང་པོའི་ཚིག་དང་རྟགས་ཅན་དང། །ཞེས་བྱ་བ་ལ། གཅིག་ཏུ་སྟོན་པའི་ཚིག་ནི་གཅིག་གི་ཚིག་སྟེ། དེ་བཞིན་དུ་གཞན་ལ་ཡང་སྦྱར་རོ། །དེ་ནི་འདི་ལྟར་ཤིང། ཤིང་དག་ཤིང་རྣམས་ཞེས་བྱ་  
  
༄༅། །བ་སྟེ་གྲངས་སྟོན་པ་ཞེས་བྱ་བའི་ཚིག་གོ། །རྟགས་ཅན་ནི་རྟགས་ཡོད་པའི་ཚིག་སྟེ། ཕོ་དང་མོ་དང་མ་ནིང་གི་རྟགས་གང་ཞིག་དང་ལྡན་ན་དོན་གང་རྒྱ་ཆེ་བ་དང། བྱ་བ་བྱེད་པ་དང། སྡུད་པ་ལ་སོགས་པ་ཕྱེད་པ་དང་མི་བྱེད་བ་དག་གི་སྒྲ་མཚོན་པར་བྱེད་པ་  
དག་གོ། །དེ་དག་དང་བཅས་པ་དང་འདྲེན་པ་དང་སྣང་བ་དང་ལྡན་པས་སོ། །མཐའ་ཡི་ཚིག་དང་དབུས་ཀྱི་ཚིག་ཅེས་བྱ་བ་ནི་གང་ཞིག་ལ་གང་ཞིག་ཡོད་ན་མཐའ་འདྲེན་པ་དང་དབུས་འདྲེན་ནུས་པའི་ཐ་ཚིག་ནི་མཐའ་དང་དབུས་ཀྱི་ཚིག་སྟེ། འདི་ལྟར་གཟུགས་ལ་སོགས་པ་ཞེས་བྱ་བ་དང། གཟུགས་  
ནས་རྣམ་པར་ཤེས་པ་ཞེས་པ་ལྟ་བུའོ། །ཉེ་དང་རིང་ལ་སྙེག་པ་དང། མངོན་དུ་བ་དང་ལྐོག་ཏུ་གྱུར། རབ་ཏུ་ལྐོག་ལ་སྙེག་པ་དང། ཞེས་བྱ་བ་ནི་སྒྲ་གང་ཞིག་དོན་གང་ཉེ་བ་དང། མངོན་དུ་གྱུར་པ་ལ་སྙེག་པར་བྱེད་པ་དང་གང་ཞིག་རིང་བ་དང། ལྐོག་དང་ཤིན་ཏུ་  
ལྐོག་ཏུ་གྱུར་པ་ལ་སྙེག་པར་བྱེད་པ་ཞེས་སྦྱར་བའོ། །དེ་ལ་དོན་ཉེ་བ་ནི་ཡུལ་ཐུག་ཉེ་བ་སྟེ། གང་ཞིག་ལ་ལྟོས་ནས་འདི་ཐག་ཉེ་བའོ། །ཡུལ་གང་ཤེས་པའི་མགོན་སུམ་དུ་གྱུར་པ་ནི་མངོན་དུའོ། །དོན་འདིར་གྱུར་པ་ནི་བཤད་པ་འམ། འཆད་པའམ་གཞན་ཡང་རུང་སྟེ་འདིའོ་ཞེས་  
བྱ་བར་བརྗོད་དོ། །རིང་བ་ནི་ཡུལ་ཐག་རིང་བ་སྟེ། གང་ཞིག་ལ་ལྟོས་ནས་དེ་ཐག་རིང་བ་ཞེས་བརྗོད་པའོ། །ལྐོག་ཏུ་གྱུར་པ་ནི་མངོན་དུ་བྱར་མི་ནུས་པའོ། །རབ་ཏུ་ལྐོག་ཏུ་གྱུར་པ་ནི་ལོ་རྒྱུས་མ་ཡིན་པས་ཤེས་པར་མི་ནུས་པ་སྟེ། དེ་དག་ལྐོག་ཏུ་གྱུར་པས་དེ་ཞེས་བྱ་བ་བརྗོད་དོ། །དེ་  
ཡང་ངོ་བོ་ཉིད་དུ་དུས་དང་ཐ་སྙད་ཀྱི་དབྱེ་བས་འདྲེན་པའི་འདྲ་བར་འགྱུར་ཏེ། ངོ་བོ་ཉིད་སྟོན་བའི་ཚེ་ན་ནི་ཐག་རིང་བ་ཡུལ་གང་བདག་དང་མ་འབྲེལ་པ་དང། བདག་གང་ཞིག་གིས་བཞག་ན་དེ་དང་འབྲེལ་པ་གཞན་དང། མི་བརྗོད་པར་མི་ནུས་པ་དང་ངོ་བོ་ཉིད་བདེན་པ་དག་ལ་ཡང་  
འཇུག་པར་བྱེད་དེ། འདི་ལྟར་འབྲེལ་པའམ་མ་འབྲེལ་པ་དག་འབྲེལ་པ་ནི་སྐྱེས་བུ་གཞན་དང་སྐྱེས་བུ་གཞན་ནོ། །དེའི་སྐྱེས་བུ་བྱ་བས་བརྗོད་པ་ལྟ་བུའོ། །མིང་བརྗོད་པར་མི་ནུས་པ་ནི་གསང་བར་འོས་པ་མི་སྟོན་པར་འདོམས་པ་ནི་དེ་མ་སྟོན་ཅིག་ཅེས་བརྗོད་པ་ལྟ་བུའོ། །ངོ་བོ་  
  
དེ་དག་ནི་ཚིག་གི་ཕྲད་དུ་འདོད་དོ། །དེ་ལྟར་ན་དངོས་པོ་བདེན་པ་དང་གསང་བ་དང་བདག་གི་བ་དང་ཕ་རོལ་པོ་ལ་འཇུག་པར་བྱེད་པ་ན་དེ་ཞེས་བྱ་བ་འདི་དག་དུས་གསུམ་ཆར་མི་སེལ་ཏོ། །  
གལ་ཏེ་བསྟན་པར་བྱ་བ་དུས་ཉིད་ཡིན་ཏེ། དུས་ཅན་ལ་ནི་ད་ལྟར་སེལ་ཏོ། །དུས་ཅན་ཡིན་ན་བདག་ཉིད་སེལ་ཏེ། དུས་དང་དངོས་པོ་ལ་འཇུག་པའི་སྟོབས་ཀྱིས་ཕྱེ་བ་ནི་ཚིག་གི་ཕྲད་དུ་འགོག་པའི་ཕྱིར་དུས་སེལ་བར་མི་འགྱུར་རོ། །འདིར་ནི་གང་ཐ་སྙད་ཀྱི་དབང་དུ་  
བརྗོད་པ་འདས་པ་དང། རྣམ་གྲངས་གཞན་ལ་བརྗོད་པ་ཡང་རུང་སྟེ། གང་ཞིག་གི་སྐབས་སུ་བསྟན་པར་བྱ་བའི་དོན་ཡོད་པ་དང་ཚིག་ལྷག་མ་དང་བཅས་པར་འགྱུར་པ་གཟུང་ངོ། །དེ་ལ་འདས་པ་ནི་སྔར་བརྗོད་པ་སྟེ། དེ་ཡང་འདས་མ་ཐག་པ་དང། ལན་གྲངས་གཞན་ལ་བརྗོད་  
པ་ཡང་རུང་སྟེ། གང་ཞིག་གི་སྐབས་སུ་བསྟན་པར་བྱ་བའི་དོན་གང་ཞིག་ཡིན་པ་ནི་དེ་ཞེས་བྱ་བས་སྟོན་པར་རིག་པར་བྱའོ། །འདྲི་དང་ལན་གྱི་ཚིག་དང་ནི། །བདག་དང་གཞན་དང་སྦྱོར་བའི་ཚིག་ཅེས་བྱ་བ་ལ། འདྲི་བའི་ཚིག་ནི་གང་དང། ཇི་ལྟར་དང། གང་ཞེ་ན་  
གང་གི་ཕྱིར་ཞེ་ན། གང་གི་ཞེས་པ་ལ་སོགས་པ་སྟེ། དྲི་བར་བྱས་ནས་གང་ཞིག་གི་ཚིག་རྣམ་པར་སྦྱར་ཞིང་མཇུག་སྡུད་པའི་ལན་དུ་འགྱུར་རོ། །བདག་གི་ཚིག་ནི་ཡིན་བྱེད་ཀྱི་མཐའ་ཅན་དང་བྱེད་པའི་རྐྱེན་ལ་སོགས་པ་དག་གི་ངོ་བོར་སྟོན་པས་བརྗོད་པའོ། །གཞན་གྱི་  
ཚིག་ནི་དོན་གཞན་དང་འབྲུ་མང་པོ་ལ་སོགས་པ་ཚིག་རང་གི་དོན་མི་སྟོན་པར་རྣམས་ཀྱི་བརྗོད་པའོ། །སྦྱོར་བའི་ཚིག་ནི་ཚིག་རྣམ་པར་སྦྱར་བ་ཐམས་ཅད་དེ། འདི་ལྟར་མིང་གང་ལ་ཡིན་པས་སྦྱར་བ་དང། ཡོད་པས་སྦྱར་བ་དང། དེ་ལ་ཕན་པས་སྦྱར་བ་དང། བྱེད་པས་  
སྦྱར་བ་དང། ལས་ཀྱིས་སྦྱར་བ་དང། འདྲ་བས་སྦྱར་བ་དང། ངོ་བོས་སྦྱར་བ་དང། དངོས་པོའི་རྐྱེན་ཡིས་སྦྱར་བ་ལྟ་བུས་མིང་དེ་རྣམ་པར་སྦྱར་ཏེ། དེ་ལ་ཇི་ལྟར་ཞེ་ན། འདི་ལྟར་ཡིན་པས་སྦྱར་བ་ནི་ཡིན་པར་སྦྱར་བ་སྟེ། དེ་བཞིན་དུ་གཞན་ལ་ཡང་བརྗོད་པར་བྱའོ། །  
  
༄༅། །དེ་ལ་ཡིན་པར་སྦྱར་བ་ནི་དཔེར་ན་སྐྱེས་བུ་འདིའི་མིང་ལྷས་བྱིན་ཞེས་བྱའོ་ཞེས་པ་ལྟ་བུའོ། །ཡོད་པར་སྦྱར་བ་ནི་དཔེར་ན་སྐྱེས་བུ་འདི་ལ་བརྟུལ་བ་ཡོད་པས་འདིའི་མིང་བརྟུལ་བ་ཞེས་བྱའོ་ཞེས་པ་ལྟ་བུའོ། །དེ་ལ་ཕན་པར་སྦྱར་བ་ནི་དཔེར་ན་སྐྱེས་བུ་འདི་དོན་  
གྲུབ་པ་ལ་ཕན་པའི་མཐུ་ཉེ་བར་སྒྲུབ་པ་ཡིན་པས་འདིའི་མིང་དོན་གྲུབ་ཅེས་བྱའོ་ཞེས་པ་ལྟ་བུའོ། །བྱེད་པར་སྦྱར་བ་ནི་དཔེར་ན་སྐྱེས་བུ་འདི་མི་རྣམས་དགའ་བར་བྱེད་བ་ཡིན་པས་འདིའི་མིང་དགའ་བོ་ཞེས་བྱའོ། །ཞེས་པ་ལྟ་བུའོ། །ལས་སུ་སྦྱར་བ་ནི་དཔེར་ན་སྐྱེས་བུ་འདི་ལ་མི་རྣམས་ཀྱིས་ཉེ་བར་བསྔགས་  
པ་ཡིན་པས་འདིའི་མིང་ཉེ་བར་བསྔགས་པ་ཞེས་བྱའོ་ཞེས་པ་ལྟ་བུའོ། །འདྲ་བར་སྦྱར་བ་ནི་དཔེར་ན་སྐྱེས་བུ་འདི་ལྷ་དང་འདྲ་བ་ཡིན་པས་འདིའི་མིང་ལྷ་ཞེས་བྱའོ་ཞེས་པ་ལྟ་བུའོ། །ངོ་བོར་སྦྱར་བ་ནི་སྐྱེས་བུ་འདི་སྐྱེས་བུ་ཡིན་པས་འདིའི་མིང་སྐྱེས་བུ་ཞེས་པ་ལྟ་བུའོ། །དངོས་པོའི་རྐྱེན་དུ་  
སྦྱར་བ་ནི་སྐྱེས་བུའི་དངོས་པོ་འདི་སྐྱེས་བུ་ཉིད་ཡིན་པས་འདིའི་མིང་སྐྱེས་བུ་ཉིད་དོ། །དེ་ལྟར་ཚིག་རྣམ་པར་སྦྱར་བ་དེ་རྣམས་ཀྱི་ནང་དུ་ནི་སྔར་བསྟན་པ་ཀུན་ཀྱང་འདུ་བས་མིང་གང་ཡང་དེ་དག་ཏུ་རྣམ་པར་སྦྱར་ཞིང་གང་ཞིག་ཏུ་མཇུག་བསྡུ་བར་བྱའོ། །དེ་རྣམས་ཀྱང་ཁ་ཅིག་ནི་དེ་དག་ཏུ་སྟོན་  
པའི་རྐྱེན་གྱི་ཡི་གེ་དང་ལྡན་ནོ། །ཁ་ཅིག་ནི་སྐབས་ཀྱི་སྟོབས་ཀྱིས་སོ། །དེ་ལྟར་ན་སུམ་ཅུ་རྩ་ལྔ་སྟེ། རྒྱས་པ་དང་བསྡུས་པ་དག་ནི་མ་ངེས་པ་དང། གང་ཡང་སྒྲ་དག་ནི་འདི་ཙམ་ཁོ་ན་ཞེས་ངེས་པར་གཟུང་བ་ནི་མེད་དེ། གཟུངས་དང་སྤོབས་པ་མི་ཟད་པ་དང། སོ་སོའི་སྐྱེ་བོའི་  
ཡུལ་མ་ཡིན་པའི་ཕྱིར་རོ། །དེའི་ཕྱིར་འདིར་བསྟན་པ་སུམ་ཅུ་རྩ་ལྔའོ་ཞེས་སོ། །དེ་དག་ནི་བྱེད་པའི་ཚིག་དང་ལྡན་པས་བྱེ་བྲག་ཏུ་སྟོན་པས་དུས་བྱེད་པ་དང་ལྡན་པ་ཡིན་ནོ། །མདོར་ན་སྐབས་ཀྱི་མཐུ་དང་ལྡན་པ་དག་ནི་བསྡུས་ནས་རྟོགས་པར་གྱུར་རོ། །བྱེད་པའི་ཚིག་དང་ལྡན་པ་  
དག་གིས་ནི་མི་ལྡན་པ་དག་ཀྱང་རྟོགས་པར་འགྱུར་རོ། །དུས་ཀྱིས་འདོམ་པ་སེལ་བ་དེ་དག་ཀྱང་གཞན་གཅོད་པའི་ཚིག་དང་ལྡན་ན་ཁྱད་པར་གྱི་སྒྲར་འགྱུར་ཏེ། རང་དང་ཉིད་ལྟ་བུ་ནི་མཐུན་པའི་ཐུན་མོང་མི་སྲིད་པའི་ཕྱིར། དེ་དང་ལྡན་ན་རང་འབའ་ཞིག་གམ་ཁྱད་པར་དུ་  
  
།དེ་མི་ལྡན་པ་དག་ནི་ཐུན་མོང་དག་ཀྱང་སྲིད་པའི་ཕྱིར་ཁྱད་པར་ཉིད་དུ་སྟོན་པའི་ནུས་པ་མེད་དོ། །དུས་ཀྱི་འདོམ་པ་སེལ་བ་ཞེས་བྱ་བ་སྦྱོར་བ་གཉིས་པ་རྫོགས་སོ།། །།ད་ནི་བསལ་བ་དེ་དག་གི་དགོས་ཆེད་བསྟན་པའི་ཕྱིར། རིགས་དང་  
དུས་བསལ་བྱས་ནས་ནི། །བསྟན་བྱ་གང་ཞིག་སྟོན་པ་དེ། །དེ་ནི་ཆེད་དུ་འདོད་པ་ཡིན། །ཞེས་སྨོས་ཏེ། དེ་ལ་སྒྲ་དེ་དག་རང་གི་ཚིག་གི་དོན་ཇི་ལྟ་བུ་སྟོན་པ་དག་གི་གཞན་བསལ་ཏེ། དོན་དེ་དག་ཉིད་བསྟན་པ་ནི་ཆེད་ཡིན་ཏེ། དེ་ནི་སྒྲ་སྦྱར་བའི་དགོས་པ་ཡིན་ནོ། །  
དེའི་དབྱེ་བ་ནི་དུས་སེལ་བའི་སྒྲ་ཡིན་པར་ཤེས་པར་བྱའོ། །ཆེད་དུ་བྱ་བའི་སྦྱོར་བའི་སྦྱོར་བ་ཞེས་བྱ་བ་གསུམ་པ་རྫོགས་སོ།། །།སྦྱོར་བ་བཞི་པ་བསྟན་པའི་ཕྱིར། ཇི་སྙེད་དོན་གྱི་སྦྱོར་བ་ནི། །གང་ལ་འཇུག་པ་བསྟན་པ་ནི། །གང་གིས་སྟོན་པའི་ཡི་གེ་དེ། །དེ་ནི་  
མིང་དུ་བཏགས་པ་ཡིན། །ཞེས་གསུངས་ཏེ། མིང་དུ་བཏགས་པ་ནི་སྔོན་གྱི་སློབ་དཔོན་གྱིས་དེ་ལྟར་སྟོན་པའི་སྦྱོར་བ་དེའི་མིང་ནི་དེ་སྐད་ཅེས་བྱའོ། །མིང་ཇི་སྙེད་ཡིན་པ་ནི་སྔར་བསྟན་པའི་མིང་དག་ཡིན་ནོ། །མིང་དུ་བཏགས་པའི་སྦྱོར་བ་ཞེས་བྱ་བ་བཞི་བ་རྫོགས་སོ།། །།  
གང་ཞིག་རྣམ་སྨིན་རྣམ་བྲལ་རྣམ་པའི་ཤེས་པས་མི་རེག་ཅིང། །བརྗོད་མིན་བརྗོད་དང་ལྡན་མིན་བརྗོད་པས་རེག་མིན་ཀྱང། བརྡ་རུ་བཏགས་པས་བརྗོད་པ་གསལ་ཏེ་དེ་ཉིས་རྣམ་པ་བརྗོད་གྱུར་ནས། །རྣམ་པའི་ཤེས་པས་རྣམ་བྲལ་ཁོང་དུ་ཆུད་ལ་ཕན་པའི་འདི་གཟིགས་  
ཏེ༑ །ཐུབ་དབང་སྲས་དང་བཅས་པས་སྐྱེ་བོ་མཐུན་པར་བཏགས་པ་བསྟན་པར་མཛད། །གདགས་པས་བརྒྱུད་ཕྱིར་ཐ་སྙད་གཟུགས་ཀྱིས་བསྟན་དེ་སྟོན་པ་དག། །སྐྱེ་བོ་གྲགས་སོ་ཤིན་ཏུ་འཁྲུལ་པས་ཁྲིད་པ་རྣམས། །དོན་ལ་རྣམ་པས་འཛིན་ཅིང་རྣམ་པ་བརྗོད་འཛིན་  
པ༑ །བརྗོད་པ་མིང་དུ་བཏགས་འཛིན་ཐ་སྙད་དེ་ལ་གཟུགས་སུ་རྟོག། །ཐ་སྙད་འཇུག་པ་ཙམ་ཡང་མེད་པ་དག། །བྱིས་པ་ཀུ་དང་ཐུན་མོང་འདི་བྱས་པས། །དེ་དག་སྒྲ་དང་དོན་ལ་མཁས་གྱུར་ཏེ། །རྣམ་བྲལ་བརྗོད་མེད་དོན་ལ་འཇུག་གྱུར་ཅིག། །སྨྲ་བ་ཐམས་  
  
༄༅། །ཅད་ལ་འཇུག་པ་ཞེས་བྱ་བའི་སྒྲའི་བསྟན་བཅོས་ཀྱི་འགྲེལ་པ་སྦྱོར་བ་བཞི་དང་ལྡན་པ་སློབ་དཔོན་ཆེན་པོ་སུ་བྷཱ་ཥ་ཀཱི་རྟིས་ངོ་བོ་གཅིག་ཏུ་བརྗོད་པའི་གཞུང་དུ་མཛད་པ་རྫོགས་སོ།།  
  
  
