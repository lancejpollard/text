  
།རྒྱ་གར་སྐད་དུ། །པྲ་ཡོ་ག་མུ་ཁ་  
བྲྀཏྟི། བོད་སྐད་དུ། །རབ་ཏུ་སྦྱོར་བའི་སྒོའི་འགྲེལ་པ། །འཇིག་རྟེན་མགོན་པོ་ལ་ཕྱག་འཚལ་ལོ། །སྒྲའི་རབ་ཏུ་སྦྱོར་པ་ཇི་སྙེད་པ་བཞིན་དུ་བརྗོད་པ་ཤེས་པར་འདོད་པ་དེས་དང་པོར་སྒྲའི་གནས་བྱེད་པ་པོ་ཤེས་པར་བྱའོ། །དེ་ལ་བྱེད་པ་ཞེས་བྱ་བ་ནི་རྣམ་པ་དྲུག་སྟེ། བྱེད་  
པ་པོ་དང། ལས་དང། བྱེད་པ་དང། ཡང་དག་པར་སྦྱིན་པ་དང། གང་ལས་འོངས་པ་དང། གནས་གཞི་ཞེས་བྱ་བའོ། །ཡང་དེ་དག་ཀྱང་དབྱེ་ན་ཉིད་ཤུ་རྩ་གསུམ་དུ་འགྱུར་ཏེ། གང་ཞེ་ན། བྱེད་པ་པོ་ནི་རྣམ་པ་ལྔ། ལས་ནི་རྣམ་པ་བདུན། །བྱེད་པ་ནི་རྣམ་པ་གཉིས་  
ཡང་དག་པར་སྦྱིན་པ་ནི་རྣམ་པ་གསུམ། གང་ལས་འོངས་པ་ནི་རྣམ་པ་གཉིས། གནས་གཞི་ནི་རྣམ་པ་བཞིའོ། །བྱེད་པ་པོ་རྣམ་པ་ལྔ་གང་ཞེ་ན། རང་དབང་གི་བྱེད་པ་པོ་དང། རྒྱུའི་བྱེད་པ་པོ་དང། ལས་ཀྱི་བྱེད་པ་བོ་དང། མ་བརྗོད་པའི་བྱེད་པ་པོ་དང། བརྗོད་པའི་བྱེད་  
པ་པོའོ། །དེ་ལ་རང་དབང་གི་བྱེད་པ་པོ་ནི་ཇི་ལྟར་བསོད་ནམས་ལ་བྱེད་པ་ནི་དད་པ་དང། བྱམས་པ་ལ་བྱེད་པ་ནི་དགེ་བའི་སེམས་དང། རིག་པ་ལ་བྱེད་པ་ནི་བློ་དང། དཔལ་ལ་བྱེད་པ་ནི་བརྩོན་འགྲུས་དང། ཡོན་ཏན་ལ་ཐོབ་པར་བྱེད་པ་ནི་ལེ་ལོ་མེད་པ་སྟེ། དེ་རྣམས་ནི་རང་དབང་  
གི་བྱེད་པ་པོ་ཞེས་བྱའོ། །རྒྱུའི་བྱེད་པ་པོ་ནི་ཇི་ལྟར་བདེ་བ་ལ་རྙེད་པ་ནི་བསྙེན་བསྐུར་རྣམས་སོ། །བརྟེན་པ་དེ་རྣམས་ལ་བརྟེན་བས་སྐུ་ལ་པ་ནི་ཕན་པ་རྟེན་པའི་བརྟེན་པ་དེའི་སྐུལ་ལ་པ་ནི་རྒྱུའི་བྱེད་པ་པོ་དག་གོ། །ལས་ཀྱི་བྱེད་པ་པོ་ནི་ཇི་ལྟར་བདག་ཉིད་ཀྱིས་སྐྱེ་བོ་གསོད་པའི་སྐྱོན་  
མཐོང་ན་བདག་ཉིད་ཡོངས་སུ་སྡུག་བསྔལ་བར་བྱེད་པ་དགེ་བའི་བློ་དང། བདག་ཉིད་ཀྱིས་སྐྱེ་བོ་ཕལ་པ་ལ་ཞེན་པ་གཅོད་པ་དག་སྟེ། ལས་ལྟ་བུའི་ལས་ཀྱི་བྱེད་པ་པོ་འདྲ་བ་ཞེས་བྱ་བས། ལས་ཀྱི་བསྡུ་བར་འགྱུར་བར་བསྟན་པ་ལས་དངོས་སུ་ལས་དག་རྟག་ཏུ་བདག་གི་ཚིག་  
  
།མ་བརྗོད་པའི་བྱེད་པ་པོ་ནི་ཇི་ལྟར་དགེ་བ་རྣམས་ཀྱིས་གཞན་གྱི་དོན་བྱེད་པའོ། །བརྗོད་པའི་བྱེད་པ་པོ་ནི་ཇི་ལྟར་གཞན་གྱི་དོན་བྱེད་པ་ནི་དགེ་བའོ། །ལས་རྣམ་པ་བདུན་གང་ཞེ་ན། རང་ཉིད་འདོད་པའི་ལས་དང། རང་མི་འདོད་པའི་ལས་དང། རང་  
འདོད་པ་ཡང་མ་ཡིན། མི་འདོད་པ་ཡང་མ་ཡིན་པའི་ལས་དང། མ་སྨྲས་པའི་ལས་དང། བྱེད་པའི་ལས་དང། བརྗོད་པའི་ལས་དང། མ་བརྗོད་པའི་ལས་རྣམས་སོ། །རང་ཉིད་འདོད་པའི་ལས་ནི་ཇི་ལྟར་སངས་རྒྱས་ཀྱི་ཆོས་ཤེས་པར་དཀའ་བ་ལ་ཡང་དད་པས་སེམས་རྣམ་  
པར་གྲོལ་བར་བྱེད་པ་ནི་རང་འདོད་པའི་ལས་ཞེས་བྱའོ། །རང་མི་འདོད་པའི་ལས་ནི་ཇི་ལྟར་བུད་མེད་ཁྲོས་པས་དུག་ལ་ཟ་བ་དང། སྐྱེས་བུ་མི་ཤེས་པས་ལམ་ཚོར་མ་ཅན་ལ་རྐང་པ་འཇོག་པ་དང། མི་ཤེས་པས་སྤྲུལ་ལ་བཟུང་བ་ལྟ་བུ་ནི་ཅི་ཞིག་འདོད་པས་བདག་ཉིད་གསོད་པ་ལྟ་བུ་སྟེ་  
རང་ཉིད་མི་འདོད་པའི་ལས་ཞེས་བྱའོ། །རང་འདོད་པ་ཡང་མ་ཡིན། མི་འདོད་པ་ཡང་མ་ཡིན་པའི་ལས་ནི་ཇི་ལྟར་བྱིས་པ་མི་ཤེས་པས་འོ་ཐུག་རྡུལ་ཅན་འཐུང་བ་ལྟ་བུ་ནི་རང་ཉིད་འདོད་པ་ཡང་མ་ཡིན། མི་འདོད་པ་ཡང་མ་ཡིན་པའི་ལས་ཞེས་བྱའོ། །མ་སྨྲས་པའི་ལས་ནི་ཇི་ལྟར་བ་  
ལས་འོ་མ་འཇོ་བ་ནི་བ་ལང་རྫི་དང། མཆོད་སྦྱིན་ལ་ལ་སྲེག་པ་ལྷས་བྱིན་དང། བ་ལང་ལ་སྐྱོང་དུ་འགྲོ་བ་བ་ལང་རྫི་དང། མཁན་པོ་ལ་བསྟན་བཅོས་ཞུ་བ་ནི་བྲམ་ཟེའི་ཁྱེའུ་དང། ཕྱུག་པོ་ལ་གསེར་སློང་བ་བྲམ་ཟེ་དང། ཤིང་རྣམས་ལ་འབྲས་བུ་འཐོག་པ་ཁྱེའུ་དང། སློབ་མ་ལ་  
ཆོས་སྨྲ་བ་སློབ་དཔོན་དང། བུ་ལ་བསྟན་བཅོས་རྗེས་སུ་སྟོན་པ་མཁན་པོ་ལྟ་བུ་ནི་མ་སྨྲས་པའི་ལས་ཞེས་བྱའོ། །བྱེད་པའི་ལས་ནི་ཇི་ལྟར་སློབ་མ་ལ་དྲུང་དུ་འོང་བར་བྱེད་པ་ནི་སློབ་དཔོན་ཞེས་པ་ལྟ་བུའོ། །འགྲོ་བ་དང་སློབ་པ་དང་སོ་སོར་གནས་བ་རྣམས་ཀྱི་སྒྲའི་དོན་ལས་  
རྣམས་བྱེད་པའི་རྐྱེན་ཅན་ཞེས་བྱ་བ་ནི་ལས་ཀྱི་མིང་ངོ། །བརྗོད་པའི་ལས་ནི་ཇི་ལྟར་ལྷས་བྱིན་གྱི་བྱ་བ་རྩྭའི་སྟན་ལྟ་བུའོ། །མ་བརྗོད་པའི་ལས་ནི་ཇི་ལྟར་སྟན་ལས་བྱེད་པ་ནི་ལྷས་བྱིན་ཞེས་བྱ་བ་ལྟ་བུའོ། །བྱེད་པ་རྣམ་པ་གཉིས་གང་ཞེ་ན། ཕྱི་རོལ་གྱི་བྱེད་པ་དང། ནང་གི་བྱེད་པ་  
  
༄༅། །པའོ། །ཕྱི་རོལ་གྱི་བྱེད་པ་ཇི་ལྟ་བུ་ཞེ་ན། གང་ལུས་ཀྱི་ཡན་ལག་ལས་ཕྱི་རོལ་དུ་གྱུར་པ་སྟེ། ཇི་ལྟར་ཞིང་ལ་ཟོར་བས་རྔ་བ་ནི་མི་ལྟ་བུ་དང། ཤིང་ལ་སྟ་རེས་གཅོད་པ་ནི་ལྷས་བྱིན་ལྟ་བུའོ། །ནང་གི་ནི་ལུས་ཀྱི་ཡན་ལག་ལ་གནས་པ་སྟེ། དཔེར་ན་ལྷས་  
བྱིན་ཡིད་ཀྱིས་པ་ཏ་ལའི་གྲོང་ཁྱེར་དུ་འགྲོ་བ་དང། མིག་གིས་གཟུགས་ལ་འཛིན་པ་ལྟ་བུ་སྟེ། བྱེད་པ་ཞེས་པ་ནི་ཤིན་ཏུ་སྒྲུབ་པར་བྱེད་བ་ཞེས་བྱའོ། །གསུམ་པ་བྱེད་པ་པོ་དང་བྱེད་པའི་གསུམ་པ་དག་གོ། །ཡང་དག་པར་སྦྱིན་པ་རྣམ་པ་གསུམ་གང་ཞེ་ན། སློང་བ་དང་  
རྗེས་སུ་བྱེད་པ་དང། སློང་བ་མེད་པ་རྣམས་ལའོ། །སློང་བ་ལ་ནི་ཇི་ལྟར་བྲམ་ཟེ་ལ་བ་ལང་སྦྱིན་པ་ནི་ཆོས་དང་ལྡན་པའོ། །བྲམ་ཟེ་སློང་བ་རྙེད་བ་དེའི་ཕྱིར་སློང་བ་ལ་ཞེས་བརྗོད་དོ། །རྗེས་སུ་བྱེད་པ་ནི་ཇི་ལྟར་འགྲོན་པོའི་ཕྱིར་ཤིང་སྦྱིན་པའི་ཚུལ་ཏེ། དེ་དག་གི་ཕྱིར་མ་བསླངས་  
པར་འགྲོན་གྱིས་ཤིང་གི་རྩ་བ་ཁྱེར་བ་ནི་སེམས་ཀྱིས་རྗེས་སུ་བྱེད་པ་ཞེས་བརྗོད་དོ། །སློང་བ་མེད་པ་ནི་ཇི་ལྟར་མཆོད་རྟེན་ལ་མེ་ཏོག་འབུལ་བའི་སྐྱེས་བུ་ལྟ་བུའོ། །གང་མངོན་པར་སློང་བ་ལ་ཡང་དག་པར་སྦྱིན་པའི་ལས་ནི་ཡང་དག་པར་སྦྱིན་པ་སྟེ། བཞི་པ་ཡང་དག་པར་སྦྱིན་བ་ནི་ཡང་  
དག་པར་སྦྱིན་པའོ། །གང་ལས་འོངས་པ་རྣམ་པ་གཉིས་གང་ཞེ་ན། གཡོ་བ་དང་མི་གཡོ་བ་དག་ལས་སོ། །གཡོ་བ་ལས་ནི་ཇི་ལྟར་རྟ་བརྒྱུགས་པ་ལས་ལྟུང་བ་ནི་རྟ་བའོ། །གླང་པོ་བརྒྱུགས་པ་ལས་ལྟུང་བ་ནི་ལྕགས་ཀྱུ་འཛིན་པ་ཞེས་པ་ལྟ་བུའོ། །མི་གཡོ་བ་ལས་ནི་ཇི་ལྟར་  
གྲོང་ལས་འོངས་པ་ནི་ལྷས་བྱིན་དང། རི་ལས་བབས་པ་ནི་དྲང་སྲོང་ཆེན་པོ་རྣམས་དང༑ མཐོ་རིས་ལས་བབས་པ་ནི་ལྷ་ཞེས་པ་ལྟ་བུ་སྟེ། བསྟན་པ་ལས་འོངས་པ་ནི་ལམ་གང་ལས་འོངས་པ་སྟེ། གང་ལས་འོངས་པ་ནི་ལྔ་པའོ། །གནས་གཞི་རྣམ་པ་གཞི་གང་ཞེ་ན། ཁྱབ་པའི་  
གནས་གཞི་དང། ཉེ་བར་བརྟན་པའི་དང། འདུག་གནས་ཀྱི་དང། ཉེ་བའི་གནས་གཞིའོ། །ཁྱབ་པའི་ནི་ཇི་ལྟར་ཏིལ་མར་ནི་ཏིལ་རྣམས་ལ་ཁྱབ་པ་ལྟ་བུའོ། །ཉེ་བར་བརྟེན་པའི་ནི་ཇི་ལྟར་སྟན་ལ་བརྟེན་པ་ནི་སྐྱེས་བུ་དང། ཤིང་རྟ་ལ་བརྟེན་པ་ནི་བྲམ་ཟེ་དང། རྟེན་ལ་བརྟེན་པ་ནི་དྲང་  
  
།འདུག་གནས་ཀྱི་གནས་གཞི་ནི་ཇི་ལྟར་ནགས་ལ་གནས་པ་ནི་སེང་གེ་ལྟ་བུ་དང། གནས་ལ་གནས་པ་ནི་ཐུབ་པ་ལྟ་བུའོ། །ཉེ་བའི་གནས་གཞི་ནི་ཇི་ལྟར་ཆུ་ཀླུང་ལ་གནས་པ་ནི་བ་ལང་ལྟ་བུ་སྟེ། གནས་ཀྱི་གཞི་བྱེད་པ་ནི་གནས་གཞི་སྟེ། བདུན་པ་གནས་གཞི་ནི་གནས་གཞིའོ། །གང་འདི་བྱེད་པ་ཞེས་  
སྨོས་པས་བྱེད་པ་པོར་འགྱུར་ཏེ། འདི་ལྟར་བྱ་བ་བྱེད་པ་ནི་བྱེད་པ་པོ་ཞེས་བྱེད་པར་འགྱུར་བས་བྱེད་པ་པོ་སྨོས་ཅི་དགོས་ཤེ་ན། གཞན་ལས་དང་བྱེད་པ་དང། ཡང་དག་པར་སྦྱིན་པ་དང། གང་ལས་འོངས་པ་དང། གནས་གཞི་ཞེས་བྱ་བ་རྣམས་ཀྱི་བྱེད་པ་པོ་རྣམས་ནི་ཇི་ལྟར་འགྲུབ་པར་  
འགྱུར། དེ་རྣམས་ལ་ཡང་ཐམས་ཅད་ལ་བྱེད་པ་པོ་ནི་བརྗོད་དོ། །གང་ལས་ཤེ་ན། རང་དབང་བརྗོད་པར་འདོད་པ་ཡིས། །ཞེས་པ་སོ་སོའི་བྱེད་པ་པོ་གང་རང་དབང་གི་བརྗོད་པར་འདོད་པས་བྱེད་པ་པོ་དེ་ཐམས་ཅད་བརྗོད་པ་ཡང་འགྲུབ་བོ། །དེ་ལ་བརྗོད་པའི་བྱེད་པ་པོ་ནི་དང་པོ་ཉིད་དུ་བྱ་སྟེ། ཇི་  
ལྟར་ལྷས་བྱིན་འབྲས་ཆན་འཚེད་དོ་ཞེས་པ་དང། ལྷས་བྱིན་རྩྭ་ཡིས་སྟན་བྱེད་ཅེས་པ་ལྟ་བུའོ། །མ་བརྗོད་པའི་བྱེད་པ་པོ་ན། མ་བརྗོད་པའི་བྱེད་པ་པོ་རྣམ་པར་དབྱེ་བ་གཉིས་སུ་འགྱུར་ཏེ། གསུམ་པ་ནི་ཇི་ལྟར་ལྷས་བྱིན་གྱིས་འབྲས་ཆན་  
འཚོད་པ་ལྟ་བུ་སྟེ། གསུམ་པ་ཞེས་པ་ནི་བྱེད་པ་པོ་དང་བྱེད་པ་དག་ནི་གསུམ་པོ། །དྲུག་པ་ནི་ཇི་ལྟར་འཇིག་རྟེན་ཕ་རོལ་གྱིས་འཇིགས་པས་ཆོས་སྤྱོད་པ་ལྟ་བུ་སྟེ། བྱ་བ་བྱེད་པ་རྣམས་ནི་དྲུག་པའོ། །དེ་བཞིན་དུ་བརྗོད་པའི་ལས་ཀྱང་རྣམ་པར་དབྱེ་བ་སྔ་མ་བཞིན་ཞེས་བྱ་བའི་དོན་ཇི་ལྟ་བུ་ཞེ་ན་  
ཇི་ལྟར་བརྗོད་པའི་བྱེད་པ་པོ་དང་པོ་ཉིད་དུ་འགྱུར་པ་དེ་བཞིན་དུ་བརྗོད་པའི་ལས་ཀྱང་དང་པོ་ཉིད་དུ་འགྱུར་ཏེ། ཇི་ལྟར་འབྲས་ཆན་འཚེད་པ་ལྷས་བྱིན་ཞེས་པ་དང། བྱཱ་ཀ་ར་ཎ་བྱེད་པ་ནི་པཱ་ཎི་ནི་ལྟ་བུའོ། །དེ་བཞིན་དུ་བརྗོད་པའི་ལས་ཀྱང་དང་པོ་ཉིད་དུ་རིག་པར་བྱ་སྟེ། ཇི་ལྟར་ལྷས་བྱིན་གྱིས་  
འབྲས་ཆན་འཚེད་པ་དང། ལྷས་བྱིན་གྱིས་ཁུར་ཁྱེར་བ་ཞེས་པ་ལྟ་བུའོ། །མ་བརྗོད་པའི་ལས་ནི་དང་པོ་བོར་བ་དང། དེ་བཞིན་དུ་ལྔ་པ་དང་བདུན་པའང་དེ་བི་ཞེན་ནོ་ཞེས་པའི་དོན་ཅི་ཞེ་ན། མ་བརྗོད་པའི་ལས་ནི་དང་པོ་དང། ལྔ་བ་དང། བདུན་པ་བོར་བའོ། །ལྷག་མ་རྣམ་པར་  
  
༄༅། །དབྱེ་བ་བཞིར་འགྱུར་ཏེ། གཉིས་པ་དང་གསུམ་པ་དང་བཞི་པ་དང་དྲུག་པ་རྣམས་སོ། །དེ་ལ་རེ་ཞིག་གཉིས་པ་ནི་ཇི་ལྟར་གྲོང་ལ་འགྲོ་བ་ནི་སྐྱེས་བུ་ཞེས་པ་སྟེ། གཉིས་པ་ནི་ལས་ཀྱི་གཉིས་པ་ཞེས་བྱའོ། །གསུམ་པ་ནི་ཇི་ལྟར། བུ་ཡིས་ཤེས་པ་ནི་ཕ་སྟེ་བུ་ལས་  
ཤེས་པ་ནི་ཕ་ཞེས་པའི་དོན་ཏོ། །མིང་དམ་ལས་ཞེས་བྱ་བ་ནི་གསུམ་པའོ། །བཞི་པ་ནི་ཇི་ལྟར་གྲོང་གི་ཕྱིར་འགྲོ་བ་ནི་སྐྱེས་བུ་ཞེས་པ་དང། གྲོང་ཁྱེར་གྱི་ཕྱིར་འགྲོ་བ་ནི་བྲམ་ཟེའི་ཁྱེའུ་ཞེས་པ་སྟེ། འགྲོ་བའི་དོན་གྱི་ལས་ནི་གཉིས་པ་དང། བཞི་པ་སྟེ། ལངས་ཏེ་ལམ་དུ་འགྲོ་བཞེས་  
པ་ནི་བཞི་པའོ། །དྲུག་པ་ནི་ཇི་ལྟར་རྩྭ་སྟན་གྱི་བྱེད་པ་པོ་ལྷས་བྱིན་ཞེས་པ་དང། ཁུར་ཁྱེར་བའི་བྱེད་པ་པོ་མཆོད་སྦྱིན་ཞེས་པ་ལྟ་བུ་སྟེ། བྱེད་པ་པོ་དང། ལས་བྱེད་པ་ནི་དྲུག་པའོ། །བྱེད་པ་ནི་རྣམ་པ་གསུམ་སྟེ། གསུམ་པ་དང། ལྔ་པ་དང། དྲུག་པ་རྣམས་ཉིད་དོ། །དེ་ལ་རེ་ཞིག་  
གསུམ་པ་ནི་ཇི་ལྟར་ཤིང་ལ་སྟ་རེས་གཅོད་པ་ནི་ལྷས་བྱིན་ཞེས་པ་སྟེ། གསུམ་པ་ཞེས་པ་ནི་བྱེད་པ་པོ་དང་བྱེད་པ་དག་གོ། །ལྔ་པ་ནི་ཇི་ལྟར་ཅུང་ཟད་ལས་གྲོལ་བ་ནི་ཅུང་ཟད་ཀྱིས་གྲོལ་བ་ཞེས་པའི་དོན་དང། ཉུང་ཟད་ལས་གྲོལ་བ་ནི་ཉུང་ཟད་ཀྱིས་གྲོལ་བ་ཞེས་པའི་དོན་དང། བག་ཙམ་  
ལས་གྲོལ་བ་ནི་བག་ཙམ་གྱིས་ས་གྲོལ་བ་ཞེས་པ་ལྟ་བུ་སྟེ། ལྔ་པ་ཞེས་བྱ་བ་ནི་ཅུང་ཟད་དང། ཉུང་ཟད་དང། བག་ཙམ་ལས་གྲོལ་བའི་སེམས་ཅན་ཞེས་བརྗོད་དོ། །དྲུག་པ་ནི་ཇི་ལྟར་མར་གྱིས་གྲོགས་པོ་ཤེས་པ་ཞེས་པ་ནི་མར་གྱིས་གྲོགས་པོ་ཤེས་པ་ཞེས་པ་སྟེ། དྲུག་པ་ནི་ཤེས་  
པའམ་རིག་པར་བྱེད་པའི་དོན་ཞེས་པའོ། །དེ་བཞིན་དུ་ཡང་དག་པར་སྦྱིན་པ་ཡང་གསུམ་སྟེ། དྲུག་པ་དང། བཞི་པ་དང། གསུམ་པ་རྣམས་སོ། །དྲུག་པ་ནི་ཇི་ལྟར་སྐྱེས་བུའི་རི་དགས་ཟླ་བའི་སྦྱིན་པ་བྱེད་པ་ལྟ་བུ་སྟེ། བརྒྱ་བྱིན་གྱིས་ཟླ་བའི་ཕྱིར་སྦྱིན་པ་ཞེས་པའི་དོན་ཏོ། །ཡང་  
དག་པར་སྦྱིན་པ་ནི་བཞི་པའི་དོན་ཏེ། མང་པོ་ལེན་པས་དྲུག་པའི་ཡང་དག་པར་སྦྱིན་པ་འོ། །བཞི་པ་ནི་ཇི་ལྟར་བཀྲེས་པའི་ཕྱིར་ཟས་སྦྱིན་པ་དང། སྤྱོད་ངན་ཅན་གྱི་ཕྱིར་ཟས་སྦྱིན་པ་ནི་ལྷས་བྱིན་ཞེས་པ་ལྟ་བུ་སྟེ། བཞི་པ་ནི་ཡང་དག་པར་སྤྱིན་པའི་བཞི་པའོ། །གསུམ་པ་ནི་ཇི་ལྟར་བྲན་མོས་  
  
མཐུན་པའི་གསུམ་པ་མི་འབྱོར་བའི་སྦྱིན་པ་སྟེ། དེ་ནི་བཞི་པའི་དོན་གྱི་གསུམ་པ་ཞེས་བྱའོ། །གཉི་ག་འདིས་ཤེས་པར་བྱ་སྟེ། གསུམ་པའི་རྣམ་པར་དབྱེ་བ་བདག་གི་ཚིག་  
ཅན་དུ་བྱེད་པའོ། །གང་འདི་ནི་གསུམ་པ་མི་འབྱོར་བའི་སྦྱིན་པ་སྟེ། དེ་བཞི་པའི་དོན་ཏེ། བདག་གི་ཚིག་ཅན་དེ་དམན་པའི་ཐ་སྙད་ལ་ནི་བཞི་པའི་དོན་གྱི་གསུམ་པ་ཞེས་བརྗོད་དོ། །ལྔ་པ་ཉིད་ནི་གང་ལས་འོངས་པར་འགྱུར་ཏེ། དེ་ལས་གཞན་མ་ཡིན་ནོ། །ལྔ་པ་ནི་ཇི་ལྟར་རི་ལས་འོངས་པ་ནི་  
དྲང་སྲོང་ཆེན་པོ་ཞེས་པ་སྟེ། ལྔ་པ་གང་ལས་འོངས་པ་ནི་ལྔ་བ་ཞེས་བྱའོ། །བདུན་པ་ཉིད་ནི་གནས་གཞི་སྟེ། བདུན་པ་ནི་ཇི་ལྟར་གྲོད་ལ་གནས་བ་ཞེས་པ་སྟེ། བདུན་པ་ནི་གནས་གཞིའི་བདུན་པའོ། །འདི་ཕྱོགས་ཙམ་མཐོང་བའི་དོན་བྱེད་པ་པོ་མདོར་བསྡུས་ནས་བརྗོད་པའོ། །རྒྱ་ཆེར་  
ནི་འགྲེལ་བ་ལ་སོགས་པར་བལྟ་བར་བྱའོ། །དེ་དག་གི་བརྗོད་པ་དང་མ་བརྗོད་པའི་རང་བཞིན་དམིགས་མོད་ཀྱི། འོན་ཀྱང་རྗོད་པ་པོ་དང་བརྗོད་པ་མེད་པ་སྨྲ་བར་བྱ་སྟེ། གང་ཞེ་ན། ཚིག་སྡུད་པ་དང། དེ་ལ་ཕན་པའི་རྐྱེན་ཅན་དང། ཏི་ངའི་རྐྱེན་ཅན་དང། བྱེད་པའི་རྐྱེན་ཅན་དག་སྟེ་བཞི་པོ་  
འདི་དག་རྗོད་པ་པོ་དང་བརྗོད་པ་མེད་པ་དག་གོ། །ཇི་ལྟར་ན་བཞི་པོ་འདི་དག་རྗོད་པ་པོ་དང་བརྗོད་པ་མེད་པ་ཡིན་ཞེ་ན། ཚིག་སྡུད་པ་དང། དེ་ལ་ཕན་པའི་རྐྱེན་ཅན་དང། ཏིང་ངའི་རྐྱེན་ཅན་དང། བྱེད་པའི་རྐྱེན་ཅན་ཏེ་འདི་དག་གནས་སྐབས་ཀྱིས་བརྗོད་པ་ནི་བརྗོད་པའོ། །ལས་དང། བྱེད་པ་པོ་དང། བཞི་པོ་དེ་དག་  
གནས་སྐབས་ཀྱི་འབྲེལ་པར་བརྗོད་པ་དང་མ་བརྗོད་པས་བརྗོད་པ་དང་མ་བརྗོད་པ་ཞེས་བྱ་བའོ། །སྤྱོར་བའི་སྒོ་ནས་བྱེད་པ་པོ་རིམ་པར་ཕྱེ་བ་སྟེ་དང་པོ་རྫོགས་སོ།། །།དེ་ལྟར་བྱེད་པ་པོའི་རབ་ཏུ་དབྱེ་བ་བརྗོད་ནས། ད་ནི་ཚིག་སྡུད་པ་རྗེས་སུ་བཤད་པར་བྱའོ། །ཚིག་སྡུད་པ་ནི་  
བསྡུ་ན་དྲུག་སྟེ། དེའི་སྐྱེས་བུའི་ཚིག་སྡུད་པ་དང། ལས་འཛིན་པའི་དང། འབྲུ་མང་པོ་པའི་དང། བ་གཉིས་པའི་དང། ཟླས་དབྱེ་བའི་དང། ཟད་པར་མི་འགྱུར་བའི་རྣམས་སོ། །རྒྱས་པར་དབྱེན་ཉི་ཤུ་རྩ་བརྒྱད་དུ་འགྱུར་རོ། །ཡང་རྣམ་པར་དབྱེ་བ་བཅོ་ལྔར་ཡང་བཤད་བར་བྱའོ། །དེ་  
  
༄༅། །དག་ཀྱང་རྟག་པ་དང་མི་རྟག་པར་སྦྱོར་བས་ཚིག་སྡུད་པ་རྣམ་པ་གཉིས་སུ་ཡང་འགྱུར་ཏེ། རྟག་པར་ཚིག་སྡུད་པ་དང་མི་རྟག་པར་ཚིག་སྡུད་པ་དང་མི་རྟག་པར་ཚིག་སྡུད་པ་ཞེས་བྱའོ། །རྟག་པར་ཚིག་སྡུད་པ་ནི་ཇི་ལྟར་རྫ་མ་ལ་བྱེད་པ་ནི་རྫ་མ་བྱེད་པ་ཞེས་པ་དང། གྲོང་ལ་བྱེད་པ་ནི་གྲོང་ཁྱེར་བྱེད་པ་  
ཞེས་པ་ལྟ་བུའོ། །ལས་ཞེས་བྱ་བ་ནི་བྱེད་པའི་རྐྱེན་ཅན་དུ་འགྱུར་ཏེ། རྟག་པར་རྟེན་པ་དང་འཚོ་བ་དག་གི་ཞེས་བྱ་བ་ནི་རྟག་པར་རོ། །མདོ་ལས་རྟག་པར་རྗེས་སུ་འཛིན་པ་ཞེས་འབྱུང་སྟེ། ཉེ་བའི་ཚིག་རྟིང་མེད་པ་ནི་དེའི་སྐྱེས་བུའི་ཚིག་སྡུད་པའོ། །བྱེད་པ་པོའི་ཚིག་ཡོད་པ་ནི་ཚིག་སྔ་  
མ་དང་ཉེ་བ་ལ་ཚིག་སྡུད་པར་མཁས་པ་རྣམས་འདོད་དོ། །རྟག་པར་ཚིག་སྡུད་པ་ལ་ཚིག་རྣམ་པར་བཤད་པ་མེད་དོ་ཞེ་ན། ཚིག་རྣམ་པར་བཤད་པར་འདོད་དེ། རྫ་མ་ལ་བྱེད་པ་ནི་རྫ་མ་བྱེད་པ་ཞེས་པ་འདིས་རྣམ་པར་སྦྱར་བར་བྱའོ། །ཚིག་སྡུད་པ་ཡོད་པ་ལ་སུ་པ་མཐའ་ཅན་སྐད་ཀྱི་  
བྱིངས་མེད་པ་སྟེ་སུ་པ་དབྱི་བར་བྱའོ། །ཚིག་སྡུད་པ་ནི་ཚིག་སྡུད་པ་སྟེ། དང་པོའི་ཚིག་གི་མཐའ་ཅན་ནོ། །ཉེ་བའི་ཚིག་དང་པོའི་རྣམ་པར་དབྱེ་བ་བསྟན་པས་དེ་དང་པོའི་ཚིག་གི་མཐའ་ཅན་དུ་འགྱུར་ཏེ། དང་པོའི་ཚིག་གི་མཐའ་ཅན་ནི་ཚིག་གི་ཕྲད་སྔ་མ་སྡུད་པ་སྟེ་སྦྲ་དོན་དང་ལྡན་པའོ། །མི་རྟག་  
པར་ཚིག་སྡུད་པ་ནི་ཇི་ལྟར་རྒྱལ་པོའི་སྐྱེས་བུ་ནི་རྒྱལ་པོའི་སྐྱེས་བུ་ཞེས་པ་དང། བྲམ་ཟེའི་ལ་བ་ནི་བྲམ་ཟེའི་ལ་བ་ཞེས་པ་ལ་སོགས་པ་དྲུག་པའི་བསྡུ་བ་ཞེས་བྱ་བ་འམ། མི་རྟག་པ་ཞེས་བསྟན་པ་ལ་དབྱི་བ་དང་མི་དབྱི་བས་རྣམ་པ་གཉིས་ཏེ། དབྱི་བ་དང་མི་དབྱི་བའི་ཚིག་སྡུད་པ་ཞེས་  
བྱའོ། །དབྱི་བའི་ཚིག་སྡུད་པ་ནི་ཇི་ལྟར་དཀའ་བ་ལ་གནས་པ་ནི་དཀའ་གནས་ཞེས་བྱ་བ་དང། དམྱལ་བ་ལ་ལྟུང་བ་ནི་དམྱལ་ལྟུང་ཞེས་བྱ་བ་སྟེ། གནས་པ་དང། ལྟུང་བ་དང། འདས་པ་དང། འགྲོ་བ་དང། གོམས་པ་དང། ཐོབ་པ་དང། མེད་པ་ཞེས་བྱ་བ་ནི་གཉིས་པའི་  
བསྡུ་བ་ཞེས་བྱའོ། །མ་དབྱི་བའི་ཚིག་སྡུད་པ་ནི་ཇི་ལྟར་དཀའ་བ་ལ་འགྲོ་བ་ནི་དཀའ་བ་ལ་འགྲོ་བ་ཞེས་བྱ་བ་དང། བྲང་ལ་སྤུ་ཡོད་པ་ནི་བྲང་སྤུ་ཅན་ཞེས་པ་སྟེ། ཚིག་གཞན་དུ་མའི་དོན་ནི་འབྲུ་མང་པོ་བའི་བསྡུ་བ་ཞེས་བྱའོ། །ཉེ་བར་འཇལ་བའི་ཚིག་སྔ་མ་དང་ཕྱི་མ་མ་ཕྱིས་པ་ནི་བདུན་  
  
།སུ་པ་ཕྱི་བར་གྱུར་པ་ལ་སྐད་ཀྱི་བྱིངས་མེད་པའི་ཚིག་གི་དོན་ཅན་ནི། །ཚིག་ཕྱི་མ་ཕྱིས་པའི་དབང་དུ་བྱས་པ་སྟེ། མགོ་བོ་སྤྱི་བོ་མ་ཡིན་པ་རང་གི་ཆ་ལས། བདུན་པ་མ་ཕྱིས་པའི་ཚིག་སྡུད་པ་ཞེས་པར་འགྱུར་རོ། །དེ་ལ་དེའི་སྐྱེས་བུ་བརྒྱད་ནི་  
དང་པོའི་དེའི་སྐྱེས་བུ་དང། གཉིས་པའི་དང། གསུམ་པའི་དང། བཞི་པའི་དང། ལྔ་པའི་དང། དྲུག་པའི་དང། བདུན་པའི་དང། དགག་པའི་དེའི་སྐྱེས་བུ་རྣམས་སོ། །དང་པོའི་དེའི་སྐྱེས་བུ་ནི་ཇི་ལྟར་ལུས་ཀྱི་སྟོད་ནི་ལུས་སྟོད་ཅེས་པ་དང། ལུས་ཀྱི་སྨད་ནི་ལུས་སྨད་ཅེ་ས་  
པ་ལྟ་བུ་སྟེ། སྟོད་དང་སྨད་དང་གོང་དང་འོག་ཡུལ་གཅིག་པ་ནི་གཞི་གཅིག་ཏུ་ཚིག་སྡུད་པ་ཞེས་བྱའོ། །པི་པི་ལིང་གི་ཕྱེད་ནི་པི་པི་ལིང་གི་ཕྱེད་ཅེས་པ་དང། དར་གྱི་སྲིན་བུའི་ཕྱེད་ནི་དར་སྲིན་བྱེད་ཅེས་པ་ལྟ་བུ་སྟེ། ཕྱེད་ཀྱི་ཚིག་ནི་མ་ནིང་གི་རྟགས་ཀྱི་ཚིག་སྡུད་པའོ། །གཉིས་ལ་སྦྱིན་  
པ་དང། སྦྱིན་པ་གཉིས་ནི་གཉིས་སྦྱིན་པའོ། །གསུམ་ལ་སྦྱིན་པ་དང། སྦྱིན་པ་གསུམ་ནི་སྦྱིན་པ་གསུམ་མོ། །བཞི་ལ་སྦྱིན་པ་དང་སྦྱིན་པ་བཞི་ནི་སྦྱིན་པ་བཞིའོ། །མྱུར་བ་ལ་སྦྱིན་པ་དང་སྦྱིན་པ་མྱུར་བ་ནི་མྱུར་བའི་སྦྱིན་པའོ་ཞེས་པ་ལྟ་བུའོ། །གཉིས་པ་འམ། གསུམ་  
པའམ། བཞི་པའམ། མྱུར་བ་དག་གི་ཚིག་སྡུད་པའོ། །གང་གི་ཕྱིར་དང་པོའི་དེའི་སྐྱེས་བུ་ཞེས་བྱ་ཞེ་ན། ཚིག་སྔ་མ་དང་པོ་ཉིད་ཀྱིས་ཚིག་སྔ་མའི་རྣམ་པར་དབྱེ་བ་ཁྱད་པར་ཅན་དེས་དང་པའི་རྣམ་པར་དབྱེ་བར་འགྱུར་རོ། །དེའི་ཕྱིར་དང་པོའི་སྐྱེས་བུ་ཞེས་བརྗོད་དོ། །གཉིས་  
པའི་དེའི་སྐྱེས་བུ་ནི་ཇི་ལྟར་ཤིང་ལ་གནས་པ་ནི་ཤིང་གནས་ཞེས་པ་དང། གྲོང་ལ་འགྲོ་བ་ནི་གྲོང་འགྲོ་ཞེས་བ་དང། མདའ་ལ་གོམས་པ་ནི་མདའ་གོམས་ཞེས་པ་དང། བདེ་བ་ལ་ཐོབ་པ་ནི་བད་ཐོབ་ཅེས་པ་དང། འཚོ་བ་ལ་རྙེད་པ་ནི་འཚོ་རྙེད་ཅེས་པ་དང། འཚོ་བ་ལ་མ་རྙེད་པ་ནི་འཚོ་བ་མ་རྙེད་པ་  
ཞེས་པ་ལྟ་བུ་སྟེ། གནས་པ་དང། སོང་བ་དང། ལྷུང་བ་དང། འགྲོ་བ་དང། གོམས་པ་དང། ཐོབ་པ་དང། མ་ཐོབ་པ་རྣམས་ཏེ། གཉིས་པའི་ཚིག་སྡུད་པ་ཞེས་བྱའོ། །ཡང་ལོ་ལ་སྤྱོད་པ་ནི་ལོ་སྤྱོད་ཅེས་པ་དང། དཔག་ཚད་ལ་བཏང་བ་ནི་དཔག་ཚད་བཏང་ཞེས་པ་དག་ནི་དུས་དང་  
  
༄༅། །ལམ་ལ་ངེས་པར་སྦྱོར་བ་ནི་ངེས་པར་སྦྱོར་བའི་གཉིས་པའི་ཚིག་སྡུད་པ་ཞེས་བྱའོ། །གསུམ་བའི་དེའི་སྐྱེས་བུའི་ཚིག་སྡུད་པ་ནི་ཇི་ལྟར་ཤ་ཀུ་ལའི་ཁནྡ་ནི་ཤ་ཀུ་ལའི་ཁནྡ་ཞེས་པ་དང། ནོར་གྱི་དོན་ནི་ནོར་དོན་ཞེས་པ་ལྟ་བུ་སྟེ། དེ་བྱེད་པའི་དོན་གྱིས་ཡོན་ཏན་གྱི་ཚིག་གིས་གསུམ་པའི་  
ཚིག་སྡུད་པ་ཞེས་བྱའོ། །ཡང་ཟླ་བས་སྔ་བ་ནི་ཟླ་བ་སྔ་མ་ཞེས་པ་དང། ལོས་སྔ་བ་ནི་ལོ་སྔ་མ་ཞེས་པ་དང། སྨྲ་བས་མཁས་པ་ནི་སྨྲ་མཁས་ཞེས་པ་སྟེ། སྔོན་དང་མཚུངས་པ་དང། རྩོད་པ་དང། མཁས་པ་དང། འདྲེས་པ་དང། འཇལ་བ་རྣམས་ནི་གསུམ་པའི་ཚིག་སྡུད་པ་ཞེས་བྱའོ། །  
བཞི་པའི་དེའི་སྐྱེས་བུ་ནི་ཇི་ལྟར་ཁང་པའི་ཕྱིར་གྱི་ཤིང་ནི་ཁང་ཤིང་ཞེས་པ་དང། རྣ་ཆའི་ཕྱིར་གྱི་གསེར་ནི་རྣམ་ཆ་གསེར་ཞེས་པ་ལྟ་བུ་དང། རྟག་པའི་དོན་གྱི་ཚིག་སྡུད་པ་དང། སེམས་ཅན་གྱི་རྟགས་བརྗོད་པ་དང། བྲམ་ཟེའི་ཕྱིར་གྱི་ནོར་ནི་བྲམ་ཟེ་ནོར་ཞེས་པ་དང། བྲམ་ཟེའི་དོན་གྱི་ཐུག་པ་ལ་ནི་བྲམ་ཟེའི་  
ཐུག་པ་ཞེས་པ་དེ་བྲམ་ཟེའི་དོན་གྱི་འོ་མ་ལ་ནི་བྲམ་ཟེའི་འོ་མ་ཞེས་པ་དང། བྲམ་ཟེའི་ཕྱིར་གྱི་མཆོད་པ་ལ་ནི་བྲམ་ཟེའི་མཆོད་པ་ཞེས་པ་དང། རྣམ་ཐོས་སྲས་ཀྱི་ཕྱིར་གྱི་གཏོར་མ་ལ་ནི་རྣམ་ཐོས་སྲས་ཀྱི་གཏོར་མ་ཞེས་པ་དང། ཁྱད་པར་གྱི་ཕྱིར་གྱི་དོན་ནི་ཁྱད་པར་གྱི་དོན་ཞེས་པ་དང། དེའི་དོན་  
གྱི་སྟོབས་དང། ཕན་པ་དང། བདེ་བ་དང། ཡོངས་སུ་སྲུང་བ་དག་ནི་བཞི་པའི་ཚིག་སྡུད་པ་ཞེས་བྱའོ། །ལྔ་པའི་དེའི་སྐྱེས་བུའི་ཚིག་སྡུད་པ་ནི་ཇི་ལྟར་སེང་གེ་ལས་འཇིགས་པ་ནི་སེང་གེའི་འཇིགས་པ་ཞེས་པ་དང། རྩྭ་ར་ལས་འཇིགས་པ་ནི་རྩྭ་རའི་འཇིགས་པ་ཞེས་པ་སྟེ། འཇིགས་པ་  
དག་ལ་ནི་ལྔ་པ་དེའི་སྐྱེས་བུའི་ཚིག་སྡུད་པ་ཞེས་བྱའོ། །ཕྱེད་ལས་འབྱོར་པ་ནི་ཕྱེད་འབྱོར་པ་ཞེས་པ་དང། བདེ་བ་ལས་ཁུར་བ་ནི་བདེ་བ་ཁུར་བ་ཞེས་པ་ལྟ་བུ་སྟེ། ཐོབ་པ་དང། ཁུར་བ་དང། གྲོལ་བ་དང། ལྷུང་བ་དང། འདབ་མ་དང། འདྲེས་པ་རྣམས་ཏེ། ལྔ་པའི་དེའི་སྐྱེས་བུའི་  
ཚིག་སྡུད་པ་ཞེས་བྱའོ། །དྲུག་པའི་དེའི་སྐྱེས་བུ་ནི་ཇི་ལྟར་ཤིང་གི་རྩ་བ་ནི་ཤིང་རྩ་ཞེས་པ་དང། ཤིང་གི་འབྲས་བུ་ནི་ཤིང་འབྲས་ཞེས་པ་ལྟ་བུ་སྟེ། དྲུག་པའི་ཚིག་སྡུད་པ་ཞེས་བྱའོ། །བྲམ་ཟེའི་ལེན་པ་ནི་བྲམ་ཟེ་ལེན་པ་ཞེས་པ་དང། རྒྱལ་རིགས་ཀྱི་ལེན་པ་ནི་རྒྱལ་རིགས་ལེན་པ་ཞེས་བྱ་  
  
།བདུན་པའི་དེའི་སྐྱེས་བུ་ནི་ཇི་ལྟར་ཆོ་ལོང་རྣམས་ལ་མཁས་པ་ནི་ཆོ་ལོང་མཁས་པ་ཞེས་པ་དང། རྒྱན་པོ་རྣམས་ལ་མཁས་པ་ནི་རྒྱན་པོ་དར་ཞེས་པ་ལྟ་བུ་སྟེ། བདུན་པ་མཁས་པའི་ཚིག་སྡུད་པ་ཞེས་བྱའོ། །གྲོང་ཁྱེར་ལ་གྲུབ་པ་ནི་གྲོང་ཁྱེར་  
གྲུབ་པ་ཞེས་བྱ་བ་ལ་སོགས་པ་ལྟ་བུ་སྟེ། གྲུབ་པ་དང་རབ་ཏུ་གྲུབ་པའི་ཕྱོགས་རྣམས་ཀྱི་ཚིག་སྡུད་པ་ཞེས་བྱའོ། །དགག་པའི་དེའི་སྐྱེས་བུའི་ཚིག་སྡུད་པ་ནི་ཇི་ལྟར་རྒྱལ་རིགས་ལ་བྲམ་ཟེ་མ་ཡིན་པ་ཞེས་པ་དང། དམངས་རིགས་མེད་པ་ལ་དམངས་རིགས་མེད་བ་ཞེས་བྱ་བ་ལྟ་བུ་སྟེ། དགག་  
པ་དེའི་སྐྱེས་བུའི་ཚིག་སྡུད་པ་ཞེས་བྱའོ། །ལས་འཛིན་པ་ནི་རྣམ་པ་དྲུག་སྟེ། གང་ཞེ་ན། ཚིག་སྔ་མ་ཁྱད་པར་གྱི་དང། ཚིག་གཉིས་ཀ་ཁྱད་པར་གྱི་དང། ཚིག་སྔ་མ་དཔེར་སྦྱར་བ་དང། ཚིག་ཕྱི་མ་དཔེར་སྦྱར་བ་དང། ཚིག་སྔ་མ་སྲིད་པར་སྦྱར་བ་དང། ཚིག་སྔ་མ་ངེས་པར་འཛིན་པ་རྣམས་སོ།།  
ཚིག་སྔ་མ་ཁྱད་པར་ཅན་ནི་ཇི་ལྟར་དེ་སྔོན་པོ་ཡང་ཡིན་ལ་ཡིན་ལ་ཨུཏྤ་ལ་ཡིན་པས་སྔོན་པོ་ཨུཏྤ་ལ་ཞེས་པ་དང། དེ་ནག་པོ་ཡང་ཡིན་ལ་སྦྲུལ་ཡང་ཡིན་པ་ནི་ནག་པོ་སྦྲུལ་ལོ་ཞེས་པ་ལྟ་བུ་ནི་ཁྱད་པར་རམ་ཁྱད་པར་ཅན་གྱི་ཚིག་སྡུད་པའོ། །ཚིག་གཉི་ག་ཁྱད་པར་ནི་ཇི་ལྟར་དེ་གྲང་བ་ཡང་ཡིན་དྲོ་བ་ཡང་  
ཡིན་པ་ནི་གྲང་དྲོ་ཞེས་པ་ལྟ་བུ་སྟེ། ཚིག་གཉི་ག་ཁྱད་པར་ཅན་གྱི་ཚིག་སྡུད་པ་ཞེས་བྱའོ། །ཚིག་སྔ་མ་དཔེར་སྦྱོར་བ་ནི་ཇི་ལྟར་དུང་ལྟ་བུའི་དཀར་པོ་ནི་དུང་དཀར་པོ་ཞེས་པ་སྟེ། དཔེ་རྣམས་ལ་སྤྱི་བརྗོད་པ་ནི་ལྟ་བུ་བསྡུས་པའི་ཚིག་སྡུད་བ་ཞེས་བྱའོ། །ཚིག་ཕྱི་མ་དཔེར་སྦྱོར་བ་ནི་ཇི་ལྟར་སྐྱེས་བུ་འདི་  
ནི་སྟག་ལྟ་བུ་ཡིན་པས་སྐྱེས་བུ་སྟག་གོ་ཞེས་པ་དང། མི་འདི་ནི་སེང་གེ་འདྲ་བ་ས་མིའི་སེང་གེ་ཞེས་པ་དང། སྐྱེས་བུ་འདི་ནི་གླང་པོ་ལྟ་བུ་ཡིན་པས་སྐྱེས་བུ་གླང་ཞེས་པ་ལྟ་བུ་ནི་སྟག་ལ་སོགས་པ་དང་འདྲ་བ་འབྲེལ་པར་སྤྱིར་སྦྱོར་བའི་དཔེའི་ཚིག་སྡུད་པ་ཞེས་བྱའོ། །ཚིག་སྔ་མ་སྲིད་པར་  
སྦྱོར་བ་ནི་ཡོན་ཏན་ལྟ་བུའི་རིང་བ་ནི་ཡོན་ཏན་རིང་བ་ཞེས་པ་དང། བུ་ལྟ་བུར་འཛིན་པ་ནི་བུར་འཛིན་པ་ཞེས་པ་ལྟ་བུ་ནི་ཚིག་སྔ་མ་སྲིད་པར་སྦྱོར་བའི་ཚིག་སྡུད་པ་ཞེས་བྱའོ། །ཚིག་སྔ་མ་ངེས་པར་འཛིན་པ་ནི་ཇི་ལྟར་ཡོན་ཏན་ཉིད་བློ་ཡིན་པ་ནི་ཡོན་ཏན་བློ་ཞེས་བ་དང། ཡོན་ཏན་ཉིད་ནོར་ཡིན་པ་ནི་ཡོན་  
  
༄༅། །ཏན་ནོར་ཞེས་པ་དང། ལེགས་པར་བྱས་བ་ཉིད་དགའ་བ་ནི་ལེགས་པར་བྱས་པ་དགའ་བ་ཞེས་པ་དང། རྨ་བྱ་ཉིད་ཀྱི་ཚང་ནི་རྨ་བྱ་ཚང་ཞེས་པ་ལ་སོགས་པ་ནི་ངེས་པར་འཛིན་པའི་ཚིག་སྡུད་པ་ཞེས་བྱའོ། །འབྲུ་མང་པོ་པ་ནི་རྣམ་པ་བདུན་ཏེ། གང་ཞེ་ན། ཚིག་གཉིས་ཀྱི་འབྲུ་  
མང་པོ་པ་དང། མང་པོའི་ཚིག་གི་དང། ཚིག་ཕྱི་མ་གྲངས་ཅན་གྱི་དང། ཚིག་གཉི་ག་གྲངས་ཅན་གྱི་དང། ཚིག་སྔ་མ་དང་བཅས་པ་དང། ཕན་ཚུན་བྱ་བ་བྱེད་པའི་མཚན་ཉིད་ཀྱི་དང། ཕྱོགས་མཚམས་ཀྱི་མཚན་ཉིད་ཀྱི་འབྲུ་མང་པོ་ལ་ཞེས་བྱ་བ་རྣམས་སོ། །དེ་ལ་རེ་ཞིག་གཉིས་ཀྱི་ནི་ཇི་ལྟར་ཤིང་གང་ལ་སྤྲེའུ་  
སྟོབས་ཅན་ཡོད་པ་དེ་ནི་སྤྲེའུ་སྟོབས་ཅན་ཤིང་ཞེས་པ་དང། བཅོམ་ལྡན་འདས་གང་ལ་འདོད་པ་ལས་རྒྱལ་བ་མངའ་བ་དེ་ནི་འདོད་པ་ལས་རྒྱལ་བའི་བཅོམ་ལྡན་འདས་ཞེས་པ་དང། བྲམ་ཟེ་གང་ལ་ཟས་ཉེ་བར་སྦྱིན་པ་ཡོད་པ་དེ་ནི་ཉེ་བར་སྦྱིན་པ་ཅན་གྱི་བྲམ་ཟེ་ཞེས་པ་དང། གྲོང་ཁྱེར་གང་ལ་མི་འབྱུང་  
བ་ཡོད་པ་དེ་ནི་མི་འབྱུང་བའི་གྲོང་ཁྱེར་ཞེས་པ་དང། སྐྱེས་བུ་གང་ལ་གོས་དཀར་པོ་ཡོད་པ་ནི་གོས་དཀར་པོའི་སྐྱེས་བུ་ཞེས་པ་དང། ཤིང་གང་ལ་ནམ་མཁའ་ལ་འགྲོ་བ་ཡོད་པ་དེ་ནི་ནམ་མཁའ་ལ་འགྲོ་བ་ཅན་གྱི་ཤིང་ཞེས་པ་དང། གཞན་འབྲུ་མང་པོ་པ་ཞེས་བྱ་བ་ནི་ཚིག་གཞན་དུ་མའི་དོན་ནི་འབྲུ་  
མང་པོ་པའི་ཚིག་སྡུད་པ་ཞེས་བྱའོ། །མང་པོའི་ཚིག་གི་ནི་ཇི་ལྟར་སྐྱེས་བུ་ཆེན་པོ་གང་གིས་བརྟུལ་བས་ལེན་པ་ཕུན་སུམ་ཚོགས་པ་དེ་ཉིད་ཀྱིས་བརྟུལ་བས་རྙེད་པ་ཕུན་སུམ་ཚོགས་པའི་སྐྱེས་བུ་སྟེ། ཚིག་གཞན་དུ་མའི་ཚིག་སྡུད་པ་ཞེས་བྱའོ། །གྲངས་ཀྱི་ཚིག་ཕྱི་མའི་འབྲུ་མང་པོ་པའི་ཚིག་  
སྡུད་པ་ནི་ཇི་ལྟར་སྐྱེས་བུ་འདི་ནི་བཅུ་དང་ཉེ་བས་ཉེ་བའི་བཅུ་ཞེས་པ་དང། སྐྱེས་བུ་འདི་ནི་ཉི་ཤུ་དང་ཉེ་བས་ཉེ་བའི་ཉི་ཤུ་ཞེས་པ་ལྟ་བུའོ། །གྲངས་ཀྱི་ཚིག་གཉི་ག་ནི་ཇི་ལྟར་གཉིས་དང་གསུམ་ནི་གཉིད་གསུམ་ཞེས་པ་ལྟ་བུ་སྟེ། གྲངས་དང། གྲངས་མེད་པ་དང། ཉེ་བ་དང། རིང་བ་དང། ལྷག་  
པ་དང། གྲངས་ཅན་གྱི་ཚིག་སྡུད་བ་ཞེས་བྱ་སྟེ། འབྲུ་མང་པོ་པ་ལ་སོགས་པའི་གྲངས་ཅན་ནི་འབྲུ་མང་པོ་པའི་ཚིག་སྡུད་པ་ཞེས་བྱའོ། །ཚིག་སྔ་མ་དང་ལྷན་ཅིག་པ་ནི་ཇི་ལྟར་གང་གིས་རྩ་བ་དང་བཅས་པའི་ཤིང་བཏོན་པ་དེས་མཚུངས་པས་སྦྱོར་བ་ནི་ཚིག་སྔ་མ་དང་ལྷན་ཅིག་པའི་ཚིག་སྡུད་པ་ཞེས་བྱའོ། །  
  
དབྱུག་པ་དང་དབྱུག་པ་རྣམས་ཀྱིས་འཐབ་པར་གྱུར་པ་འདི་ནི་དབྱུག་པ་དང་དབྱུག་པ་རྣམས་འཐབ་པ་ཞེས་པ་སྟེ། དེ་ལ་དེས་འདི་ནི་ངོ་བོ་ཉིད་ཀྱི་ཚིག་  
སྡུད་པ་ཞེས་བྱའོ། །གཞན་རྣམས་ཀྱི་ཡང་ཚིག་སྔ་མ་རིང་བ་ཉིད་དུ་བལྟ་བར་བྱའོ། །དེ་ནི་ཕན་ཚུན་གྱི་ལས་ཀྱི་མཚན་ཉིད་ཀྱི་ཚིག་སྡུད་པ་ལ་བྱེད་པའི་ཚིག་དབྱི་བར་བྱ་སྟེ། གྲངས་མེད་པ་ལ་སོགས་པ་གཞན་ལ་ཡང་སུབ་དབྱི་བར་བྱའོ། །ཕྱོགས་མཚམས་ཀྱི་མཚན་ཉིད་ཀྱི་ནི་ཇི་ལྟར་  
ཤར་གྱི་ཕྱོགས་དང་ལྷོ་ཕྱོགས་ལ་སོགས་པ་ཕྱོགས་རྣམས་ཀྱི་བར་ན་གནས་པ་ནི་ཤར་ལྷོའི་ཕྱོགས་ལ་སོགས་པའོ། །བྱང་གི་ཕྱོགས་དང་ཤར་གྱི་ཕྱོགས་ཀྱི་མཚམས་ན་གནས་པ་ནི་བྱང་ཤར་གྱི་ཕྱོགས་ཞེས་པ་ལ་སོགས་པ་སྟེ། ཕྱོགས་ཀྱི་མིང་དང་མཚམས་ཀྱི་མིང་གི་ཚིག་སྡུད་པ་ཞེས་  
བྱའོ། །མིང་ཐམས་ཅད་དང་ཚིག་སྡུད་པ་ཙམ་ལས་སྐྱེས་པར་སྨྲ་བ་ནི་སྐྱེས་པ་ལྟ་བུར་འགྱུར་རོ། །བ་གཉིས་པ་ནི་རྣམ་པ་གཉིས་སུ་བཤད་དེ། གཅིག་ལྟ་བུར་འགྱུར་བ་དང། དུ་མ་ལྟ་བུར་འགྱུར་བ་ཞེས་བྱའོ། །ཅིག་ལྟ་བུར་འགྱུར་བ་ནི་ཇི་ལྟར་གསུམ་རྩ་བ་གཅིག་ཏུ་བསྡུས་པ་ནི་གསུམ་  
རྩ་ཞེས་པ་དང། ལྔ་རྩ་བ་གཅིག་ཏུ་བསྡུས་པ་ནི་ལྔ་རྩ་ཞེས་པ་དང། བཅུའི་རྩ་བ་ནི་དེ་ལ་ཕན་པའི་རྐྱེན་ཅན་གྱི་དོན་ཚིག་ཕྱི་མ་མདོར་བསྡུས་པ་ཞེས་བྱའོ། །གྲངས་ཀྱི་ཚིག་སྔོན་ན་ཡོད་པ་ནི་བ་གཉིས་པར་ཤེས་ཏེ། བ་གཉིས་པའི་གཅིག་གི་ཚིག་སྟེ། གཅིག་དང་འདྲ་བར་འགྱུར་བ་ཞེས་བྱའོ། །  
དེ་ལ་མ་ནིང་གི་རྟགས་ཞེས་བྱ་བ་ནི་ཨ་མའི་མཐའ་ཅན་མ་ཡིན་པའོ། །པུ་ཨཱའི་མཐའ་ཅན་ཕོའི་རྟགས་སོ། །ཚིག་ཕྱི་མ་བ་གཉིས་པ་མོའི་རྟགས་སུ་བསྟན་པ་ནི་མོའི་རྟགས་ཀྱི་རྐྱེན་གྱིས་མོའི་རྟགས་སུ་འགྱུར་རོ། །དུ་མ་ལྟ་བུར་འགྱུར་བ་ནི་ཇི་ལྟར་བཞིའི་ཕྱོགས་ནི་ཕྱོགས་བཞི་ཞེས་པ་དང་  
གསུམ་གྱི་འཇིག་རྟེན་ནི་འཇིག་རྟེན་གསུམ་མོ་ཞེས་པ་ལྟ་བུ་སྟེ། ཕྱོགས་དང་གྲངས་དང་གྲངས་ཅན་གྱི་ཚིག་སྡུད་པ་ཞེས་བྱའོ། །ཟླས་དབྱེ་བ་ནི་རྣམ་བ་བཞི་སྟེ། ཀུན་བསྡུས་པའི་ཟླས་དབྱེ་བ་དང། རྗེས་སུ་ཟློས་པའི་དང། གཅིག་ལྟ་བུར་བསྡུ་བའི་དང། ཕན་ཚུན་སྦྱོར་བའི་ཞེས་བྱ་བ་དག་གོ།།  
  
༄༅། །དེ་ལ་ཀུན་བསྡུས་པའི་དང། རྗེས་སུ་ཟློས་པའི་དག་ནི་སྟོབས་མེད་པ་ལ་ནི་ཚིག་སྡུད་པ་མེད་དོ། །ཚིག་སྡུད་པ་ནི་སྟོབས་ཅན་གྱི་དབང་དུ་བྱས་པའོ། །གཅིག་ལྟ་བུར་བསྡུ་བ་ནི་ཇི་ལྟར་དུང་དང་པ་ཊ་ཧ་ནི་དུང་པ་ཊ་ཧ་ཞེས་པ་ལྟ་བུ་སྟེ། ཟླས་དབྱེ་བ་ཡང་སེམས་ཅན་དང་བརྡ་  
དང་དམག་གི་ཆ་རྣམས་གཅིག་ལྟ་བུར་འགྱུར་བའོ། །དེ་ནི་མིང་གི་རྟགས་ཏེ་མ་ནིང་དུ་ཡང་དག་པར་རབ་ཏུ་ཤེས་སོ། །ཕན་ཚུན་གྱི་སྦྱོར་བའི་ནི་ཇི་ལྟར་ལྷས་བྱི་དང་མཆོད་སྦྱིན་ནི་ལྷས་བྱིན་མཆོད་སྦྱིན་དག་རྩོད་པ་སྨྲ་བར་བྱེད་པ་དག་སྟེ། དང་གི་དོན་བསྡུ་བ་ནི་ཟླས་དབྱེ་བའི་ཚིག་སྡུད་པ་ཞེས་  
བྱའོ། །ཟད་པར་མི་འགྱུར་བ་ནི་རྣམ་པ་གཉིས་སུ་བལྟ་བར་བྱ་སྟེ། མིང་གི་ཚིག་སྔ་མ་དང་རངས་མེད་པའི་ཚིག་སྔ་མ་དག་གོ། །མིང་གི་ཚིག་སྔ་མ་ནི་ཇི་ལྟར་ལོ་མའི་ཙམ་ནི་ལོ་མ་གོ། །མིང་གི་ཚིག་སྔ་མ་ནི་ཇི་ལྟར་ལོ་མ་ཙམ་ཉིད་དོ། །ཤའི་ཙམ་ནི་ཤ་ཙམ་མོ། །སོ་སོའི་ཙམ་གྱི་ཟད་པར་མི་འགྱུར་བ་ནི་ཙམ་གྱི་དོན་གྱི་ཚིག་  
སྡུད་པའོ། །གྲངས་མེད་པའི་ཚིག་སྔ་མ་ནི་ཇི་ལྟར་བུམ་པའི་ཉེ་བར་གྱུར་པ་གང་ཡིན་པ་དེ་ཉ་བའི་བུམ་པའོ། །གྲངས་མེད་པ་དང། རྣམ་པར་དབྱེ་བ་དང། ཡང་དག་པར་ཉེ་བ་དང། ཡང་དག་པའི་རྫུ་འཕྲུལ་ཆེན་པོའི་དོན་དང། མེད་པ་དང། བརྒྱལ་བ་དང། ད་ལྟར་དང། སྒྲ་དང། མཐུ་ཅན་  
དང། ཕྱི་མ་དང། རྗེས་སུ་བྱུང་བ་དང། སྦྱོར་བའི་ཚིག་དང། འདྲ་བ་དང། ཡང་དག་པར་ལྡན་པ་དང། མཐའ་ཐམས་ཅད་ཀྱི་ཚིག་རྣམས་ལ་ཞེས་པ་འདིས་ཚིག་སྡུད་པ་ཞེས་བྱའོ། །ཟད་པར་མི་འགྱུར་པ་ཞེས་པ་ནི་ཟད་པར་མི་འགྱུར་བའི་མིང་ངོ། །ཟད་པར་མི་འགྱུར་བ་ལ་སུབ་དབྱི་བ་ཐོབ་པ་  
ལ་ཟད་པར་མི་འགྱུར་བ་མ་ཡིན་པ་ལས་ལྔ་པའི་དབྱི་བ་མེད་པ་ཞེས་བྱའོ། །གང་དང་གང་བྲམ་ཟེ་རྒན་པ་རྣམས་ལ་བོད་པ་སྟེ། ཇི་ལྟར་འདྲ་བ་ཉིད་ཟད་པར་མི་འགྱུར་བའི་ཚིག་སྡུད་པ་ཞེས་བྱའོ། །དེ་ཡང་ཚིག་སྡུད་པ་དེ་རྣམས་ཀྱི་གཙོ་པོའི་དོན་ནི་རྣམ་པ་གསུམ་སྟེ། ཚིག་སྔ་མའི་གཙོ་བོའི་དོན་དང་  
གཞན་གྱི་ཚིག་གི་གཙོ་བོའི་དོན་དང། གཉི་གའི་ཚིག་གི་གཙོ་བོའི་དོན་དག་གོ། །དེ་ལ་དེའི་སྐྱེས་བུའི་གཙོ་བོའི་དོན་ནི་རྣམ་པ་གཉིས་ཏེ། ཚིག་སྔ་མའི་གཙོ་བོར་བསྟན་པ་དང། ཚིག་ཕྱི་མའི་གཙོ་བོར་བསྟན་པའོ། །ཚིག་སྔ་མའི་གཙོ་བོར་བསྟན་པའི་དོན་ནི། ཇི་ལྟར་རྙེད་པ་འཚོ་  
  
།ཚིག་ཕྱི་མའི་གཙོ་བོའི་དོན་ནི། ཇི་ལྟར་རྒྱལ་པོའི་སྐྱེས་བུ་ཞེས་པའོ། །ལས་འཛིན་པའི་གཙོ་བོའི་དོན་ནི་རྣམ་པ་གཉིས་ཏེ། ཚིག་སྔ་མའི་གཙོ་བོའི་དོན་དང། ཚིག་ཕྱི་མའི་གཙོ་བོའི་དོན་ནོ། །ཚིག་སྔ་མའི་གཙོ་བོའི་དོན་ནི། །ཇི་ལྟར་སྐྱེས་བུ་ཁྱུ་མཆོག་ཅེས་པའོ། །  
ཚིག་ཕྱི་མའི་གཙོ་བོའི་དོན་ནི་ཇི་ལྟར་ཨུཏྤལ་སྔོན་པོ་ཞེས་པ་ལྟ་བུའོ། །འབྲུ་མང་པོ་པའི་གཙོ་བོ་ནི་རྣམ་པ་གཉིས་སྟེ། གཞན་གྱི་ཚིག་གཙོ་བོའི་དོན་དང། གཉི་གའི་ཚིག་གཙོ་བོའི་དོན་ནི། ཟླས་དབྱེ་བའི་ཚིག་ལ་ཚིག་གཉི་གའི་དོན་གཙོ་བོ་ཉིད་དེ། ཇི་ལྟར་བྲམ་ཟེ་རྒྱལ་རིགས། རྗེ་རིགས་  
དམངས་རིགས་ཞེས་པ་དང། ར་མ་སྲིད་སྒྲུབ་དག་ཅེས་པ་ལྟ་བུའོ། །བ་གཉིས་པ་ནི་ཚིག་ཕྱི་མའི་དོན་གཙོ་བོ་ཉིད་དེ། ཇི་ལྟར་གསུམ་རྭ་ཞེས་པ་ལྟ་བུའོ། །ཟད་པར་མི་འགྱུར་བ་ལ་གཙོ་བོ་གསུམ་སྟེ། ཚིག་སྔ་མའི་དོན་གཙོ་བོ་དང། ཚིག་ཕྱི་མའི་དོན་གཙོ་བོ་དང། ཚིག་གཞན་  
གྱི་དོན་གཙོ་བོ་དག་གོ། །ཚིག་སྔ་མའི་དོན་གཙོ་བོ་ནི་ཇི་ལྟར་ཉེ་བ་བུམ་པ་ཞེས་པའོ། །ཚིག་ཕྱི་མའི་དོན་གཙོ་བོ་ནི་ཇི་ལྟར་ལོ་མ་ལ་སོ་སོ་ནི་ལོ་མ་སོ་སོ་ཞེས་པ་དང། ཤ་ལ་སོ་སོ་ནི་ཤ་སོ་སོ་ཞེས་པའོ། །ཚིག་གཞན་གྱི་དོན་གཙོ་བོ་ནི་ཇི་ལྟར་གང་ལ་སྨྱོ་བྱེད་ཀྱི་ཆུ་ཀླུང་ཡོད་པ་དེ་ནི་སྨྱོ་བྱེད་ཀྱི་  
ཆུ་ཀླུང་སྟེ་ཡུལ་གྱི་མིང་ངོ། །ཚིག་གཞན་གྱི་དོན་ཉིད་ཟད་པར་མི་འགྱུར་བའི་ཚིག་སྡུད་པའི་མིང་ཞེས་བྱའོ། །ཟད་པར་མི་འགྱུར་བ་མོའི་རྟགས་ལ་ཕོའི་རྟགས་སུ་སྨྲས་པ་ནི་མོའི་རྟགས་ལ་གང་བ་དང། འདོད་པ་ལ་སོགས་པའི་གཙོ་བོས་སྔ་མའི་ཚིག་ཕོ་ལྟ་བུར་གྱུར་བའོ། །ཟད་པར་མི་འགྱུར་  
བ་ནི་མ་ནིང་གི་རྟགས་ཞེས་བྱ་སྟེ། ཐུང་ངུ་ཉིད་ནི་མ་ནིང་ལ་སྒྲའི་རང་བཞིན་ཐུང་དུ་ཉིད་དང། ཟད་པར་མི་འགྱུར་པ་ནི་ཟད་པར་མི་འགྱུར་བ་སྟེ། སུབ་དབྱི་བས་ཟད་པར་མི་འགྱུར་བའོ། །དེ་ནི་ལྔ་པ་ལས་གཉིས་པར་འགྱུར་བར་སྨྲས་པ་སྟེ། ཚིག་སྡུད་པའི་མཚན་ཉིད་རྫོགས་སོ།། །།  
  
  
