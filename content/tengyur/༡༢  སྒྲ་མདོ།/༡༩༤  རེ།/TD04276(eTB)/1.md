  
།རྒྱ་གར་སྐད་དུ། སཾ་བནྡྷ་ཨུདྡེ་ཤ་བོད་  
སྐད་དུ། འབྲེལ་པ་མདོར་བསྟན་པ། གསུང་གི་དབང་ཕྱུག་ལ་ཕྱག་འཚལ་ལོ། །གང་ཞིག་ཕ་རོལ་ཕྱིན་པ་རྫོགས། །གང་གསུངས་འགྲོ་ལ་སྟོན་པར་མཛད། བདེ་བར་གཤེགས་པ་བྱ་བ་བྱས། །སྐྱོབ་པ་དེ་ལ་ཕྱག་འཚལ་ལོ། །གང་ཞིག་བསམ་གཏན་གྱིས་བསྟེན་ལ། །ངག་གི་འབྱོར་པ་རྣམས་སྐྱེ་བ། །ཁྱབ་བདག་  
བདུད་བཞིའི་དགྲ་སྟོན་པ། །འཇམ་པའི་དཔལ་གྱིས་རྒྱལ་བྱེད་ཤོག་གང་ཞིག་ཡོན་ཏན་བརྗོད་ལ་ཆགས། །སྐྱོན་དང་ལྡན་ཆགས་དང་བྲལ། ཡོན་ཏན་སྐྱོན་དག་འབྱེད་མཛད་པོ། །གཟུ་བོར་གནས་དེ་ལ་ཕྱག་འཚལ། །འབྲེལ་བ་སྒྲ་ཡི་བསྟན་བཅོས་ཀྱི། །དོན་མཆོག་གཅེས་པར་གནས་པ་སྟེ། རིག་པ་བཞི་ལ་  
ཉེར་མཁོ་བ། །གསལ་བར་ཉེ་བར་བསྟན་པར་བྱ། །གང་དུ་དོན་གང་ཏི་སོགས་དང། །ཏ་བྱ་སོགས་དང་དེ་ཕན་ནམ། །ཚིག་སྡུད་ཀྱིས་ནི་བསྒྲུབ་པ་དེ། །བརྗོད་པ་དེ་ལས་དང་པོར་འགྱུར། །བརྗོད་པའི་དོན་གྱི་གྲངས་མཆོག་ཏུ། །ཏི་སོགས་རྣམས་ཀྱིས་འཛིན་པར་བྱེད། །རྟགས་གྲངས་རྣམ་པར་དབྱེ་རྣམས་ནི། །ཀྲྀཏ་  
དང་དེ་ཕན་ཚིག་སྡུད་ཀྱིས། །མིང་གཉིས་ངག་གམ་མང་པོ་རྣམས། །གལ་ཏེ་ངག་ལ་ཚོགས་པ་ན། །ཡན་ལག་ཚོགས་པ་ལ་བརྟེན་གྲངས། །ཏི་སོགས་དང་ནི་ཁྱད་པར་ལའོ། །རང་བཞིན་ནམ་ནི་རྣམ་འགྱུར་དང། །གང་དུ་གཉི་གའང་བརྗོད་ཉིད་ན། །རྗོད་པར་བྱེད་པས་རང་བཞིན་གྲངས། །འཛིན་བྱེད་རྣམས་འགྱུར་  
གྱིས་མ་ཡིན། །གང་དུ་ཁྱད་པར་ཁྱད་པར་ཅན། །ལྷན་ཅིག་དོན་གཅིག་འགྱུར་བ་དེར། །རྟགས་ལ་སོགས་རྣམས་ཕལ་ཆེར་ནི། །ཁྱད་པར་ཅན་རྣམས་ཁྱད་པར་ལའོ། །རྟགས་དང་གྲངས་ནི་ཐ་དང་ནའང། །དཔེ་དང་དཔེར་བྱ་ཉིད་ཡིན་ལ། །དཔེ་དང་དཔེར་བྱ་ཉིད་དག་གི། །རྣམ་དབྱེ་གཅིག་པ་ཁོ་ནའོ། །སྦྱར་བའང་  
རྟོགས་པར་བྱ་བ་ལའང། །ཁྱོད་བརྗོད་པ་ལ་དབུས་མའོ། །དེ་བཞིན་དེ་ལ་ཕྱི་མ་སྟེ། །དེ་ལས་གཞན་དུ་དང་པོར་འགྱུར། །གལ་ཏེ་གཅིག་ཚེ་བྱ་བ་དང། །དུས་ཀྱི་ཚིག་རྣམས་རྟོགས་བྱེད་ན། །མིང་སོགས་བརྗོད་ལ་ཕ་རོལ་གྱི། །སྐྱེས་བུ་གང་དེ་བྱིངས་ལས་འགྱུར། །གང་ཚེ་དོན་དང་བྲལ་བ་ཡིས། །ཁྱོད་དང་ངེད་  
  
།གཉིས་པོ་དེ་དག་སྦྱོར་བ་ལ། །དབྱིངས་ལས་དབུས་དང་ཕྱི་མ་མིན། །འགྲོ་དང་རྟོགས་དང་ཟས་དོན་ཅན། །སྒྲ་དོན་ལས་མེད་རྣམས་ཀྱི་གང། །ཨིན་མེད་ལ་ནི་བྱེད་པོ་གང། ཨིན་ལ་ཡང་འདི་ལས་མིན་ཅན། །ཧྲྀ་ཀྲྀའི་ཨིན་མེད་བྱེད་པོ་གང། །ཨིན་ལ་ཡང་ན་འདི་ལས་འགྱུར། ཨ་བཧི་བཱདི་ཤའིའང་  
ཨཱདྨ་ནི་ཡུལ་ལ་དེ་བཞིན། །ནཱི་ཁཱ་དི་ཧཱ་དི་ཤ་བྷཱ་ཡ། །ཀྲཱནྡའི་བྱེད་པ་པོ་དེ་ལས་མ་ཡིན། །བ་ཧིའི་ཁ་ལོ་བ་མིན་རྒྱུ་ལའོ། །བྷཀྵིའི་བྱིངས་ལས་འཚེ་བ་མིན་པ་ལའོ། །ནཱི་དང་བ་ཧ་སོགས་ཀྱི་གཙོ། །དུ་ཧ་སོགས་ཀྱིས་སྒྲུབ་བྱེད་དེ། །ཨིན་མཐའ་རྣམས་ཀྱི་ལས་མཁས་བླངས། །བརྗོད་བྱ་སྦྱོར་བ་པོ་བྱེད་པོར། །བརྗོད་པར་བྱ་བ་  
ཡོད་མིན་ལ། །གཞན་ཡང་ལས་ལས་སྐྱེས་པར་གསུངས། །ལས་གཞན་ཡང་དག་ཡོང་བ་ན། །དུས་སོགས་མ་བརྗོད་ན་ཡང་ངོ། །གལ་ཏེ་གང་ཞིག་ཁྱད་པར་ཅན། །ཏི་སོགས་ཀྲྀ་ཏས་བརྗོད་ཉིད་ཅིང། །བྱ་བ་ཁྱད་པར་གྱིས་མ་བརྗོད། །དེ་ཡང་བརྗོད་པར་འགྱུར་ཞེས་པའོ། །བརྗོད་པ་ཉིད་ནི་ཚིག་གཞན་གྱིས། །བརྗོད་བ་ཉིད་དུ་ལ་ལར་འགྱུར། །  
ལ་ལར་བརྗོད་པ་མ་བརྗོད་ཉིད། །ལ་ལར་མ་བརྗོད་མ་བརྗོད་འགྱུར། །ཞེས་པ་འབྲེལ་པ་མདོར་བསྟན་པ་ཐུན་མོང་དུ་བསྟན་པ་སྟེ་དང་པོའོ།། །།པ་རསྨཻ་བྱེད་པ་པོ་བརྗོད། །ཨཱད་མ་ནི་ཚིགས་དོན་གསུམ་རྣམས། །བྱིངས་ཀུན་པ་ལ་ཡ་ཎ་འདི། །དངོས་པོ་ལས་བསྒྲུབ་པ་ལ་འགྱུར། །བྱིངས་ཀུན་པ་ལ་བྱེད་པ་པོ། བསྒྲུབ་  
ལ་རྣམ་འགྱུར་ཐམས་ཅད་རྣམས། །ཨ་དྱ་ཏ་ནཱིའི་རྣམ་དབྱེ་ལ། །སིཙ་སཎ་བྱེད་པོ་ལས་ལ་འགྱུར། །ཙཎ་ཨཎ་བྱེད་པ་པོ་ལ་འགྱུར། །ཨི་ཙ་ཕལ་ཆེར་དངོས་ལས་ལ། །ཤསྟ་ནཱི་སྱ་སིཙ་སྨོན་ལ། །ཨིཊ་ཨིཙ་བཞིན་དུ་དངོས་ལས་ལ། །ཧ་ནི་གྲ་ཧི་ཏྲཱྀ་ཤ་དབྱངས་མཐའ་ལས། ཚིགས་བཅད་ཕྱེད་ནི་བྱེ་བྲག་བཤད་པར་བྱ། །  
ཨ་ཏི་བད་ཏི་པ་རོཀྵ། །ཨ་དྱ་ཏ་ནཱི་ཧྱསྟནཱི། །བཞི་རྣམས་འདས་པའི་དུས་ལ་འགྱུར། །བརྟ་མའན་ད་ལྟར་ལའོ། །བྷ་བི་ཥྱ་ཏི་སྨོན་པ་ཡང། །དེ་ལས་འབྱུང་འགྱུར་ལ་འགྱུར་རོ། །སང་ལ་ཤྭ་སྟ་ནཱི་རྟག་ཏུའོ། །དེ་ཉིད་གཞན་དུའང་བྱེ་བྲག་བཤད། །ཆོ་ག་སོགས་ལ་བདུན་པ་དང། །ལྔ་པའོ་བསྒོ་དང་སྨོན་ལམ་འང་  
དེ། །སྒྲ་གཞན་སྦྱོར་ལ་རང་གི་ནི། །སྤྱོད་ཡུལ་རྣམས་ལས་གཞན་དུའང་འགྱུར། །ཞེས་པ་ཏི་སོགས་བསྟན་པ་སྟེ་གཉིས་པའོ།། །།དངོས་ལས་ལ་ཀྲྀ་ཏ་རྣམས་འགྱུར། །ལས་དང་བྱེད་པོར་ཀ་ལི་མའོ། །ལ་ལར་གཞན་ལའང་ཀྲྀ་ཏྱ་རྣམས། །ཁ་ལའི་དོན་དག་དངོས་ལས་ལ། །ཨཱ་ཤི་ཏ་ཉེ་ཚིག་བྷཱུ་ལས། །  
  
༄༅། །དངོས་དང་བྱེད་ལ་ཁ་འགྱུར་རོ། །བྱེད་ལ་ཀྲྀཉ་ལས་ཁྱུཊའོ། །ལས་ལ་ཊཀ་སཀ་ཀིཔ་ཀྱང་བལྟ། །ཀྟ་འགྲོ་བའི་དོན་ལས་བྱུང་ལ། །དངོས་ལས་བཞི་བྱེད་པོ་ལ་འགྱུར། །གལ་ཏེ་ལས་མེད་ལས་བྱེད་པའམ། །གཞི་དང་དངོས་དག་ལཀྟ་འགྱུར། །དངོས་པོ་གཞི་དང་ལས་རྣམས་ལ། །ཟ་བའི་  
དོན་ལས་ཀྟ་རབ་གྲགས། །ལས་བརྗོད་འདོད་པ་མེད་པ་ཡི། །བྱིངས་ལས་དངོས་པོ་ཙམ་ལའོ། །ཤླིཥ་ཤིཉ་བས་ཛྲཥ་ཨསྠཱ་དང། །ཛ་ན་རུ་ཧ་ལས་ཕ་རོལ། །ཀྟ་གསུམ་ལ་འགྱུར་དེ་བཞིན། །རྩོམ་ལའོ་ལྷག་ལས་ལ་བཤད། །འདི་ཡི་དེ་མཨ་ཐག་བརྗོད་པ། །ཐམས་ཅད་ལས་ཀྱང་བྱེད་པོ་ལའོ། །དངོས་ལ་མང་པོ་གྷཉ་  
སོགས་རྣམས། །དེ་རྣམས་འགའ་ཞིག་བྱེད་དྲུག་ལ། །རྫས་བཞིན་ཀྲྀཏའི་དངོས་པོར་འགྱུར། །དེས་ན་གཉིས་ཚིག་ལ་སོགས་ཀྱང། །མང་པོར་ཡོད་ལའང་ལས་ནི། །དངོས་དོན་དུ་བྱས་ཀྲྀཏ་རྣམས་སོ། །གལ་ཏེ་བྱེད་པོ་གཅིག་བྱ་བ། །གཅིག་མིན་དེ་ཚེ་སྔོན་དུས་ལས། །དངོས་ལཀྟཱ་སོགས་སོ་འདི་ལ། །བྱ་བ་ཕ་རོལ་དེ་དོན་ཏུམ། །  
ཝུ་ཎ་ཏྲྀ་ཙ་ལ་སོགས་ཐམས་ཅད་རྣམས། །བྱེད་པ་པོ་ནི་བརྗོད་པར་བསྟན། ཤན་ཏྲིང་ཨཱན་དང་ཀྭན་སུ་ཡང། །བྱ་བ་གཞན་དང་ལྟོས་བཅས་འགྱུར། །བྱིངས་དོན་འབྲེལ་ལ་ཀྲྀཏ་རྣམས་ནི། །དུས་གཞན་རྗོད་པར་བྱེད་པར་འགྱུར། །སྔ་མ་ཕྱེད་དང་ལྷན་ཅིག་གོ། །ཞེས་པ་ཀྲྀཏ་མདོར་བསྟན་པ་སྟེ་གསུམ་པའོ།། །།  
དོན་གང་ལ་ནི་ཏི་སོགས་སོགས། །དེ་རྣམས་སྒྲུབ་པར་མི་བྱེད་དེ། །མ་བརྗོད་པ་ངེར་ལ་སོགས་ལ། །ཇི་ལྟ་ཇི་ལྟར་གཉིས་པ་སོགས། །ལས་ལ་གཉིས་པ་རབ་བརྗོད་དེ། །བྱེད་པོ་བྱེད་དྲུག་ལ་གསུམ་པ། །བྱེད་པ་ལ་ཡང་དེ་ཉིད་འགྱུར། །བཞི་པ་ཡང་དག་རབ་སྦྱིན་ལས། །འབྱུང་ཁུངས་ལ་ནི་ལྔ་པ་སྟེ། །འབྲེལ་པ་  
ཙམ་ལ་དྲུག་པ་སྟེ། །ལས་དང་བྱེད་པོ་ཀྲྀཏ་སྦྱོར་ལ། །གཉིས་དག་ཐོབ་ན་བྱེད་པོར་མིན། །གྷཉ་སོགས་ཀྱི་ཡང་ནའོ་ཨ་ཀ་དང། །ཨ་ཡིག་ལའི་གཉིས་ཀ་ལ་ཡང་འགྱུར། །ཀྲྀ་ཏྱ་རྣམས་ཀྱི་འདི་འདྲར་གཉིས་ཀ་ལའང། །མ་ཡིན་བྱེད་པོ་འབའ་ཞིག་ལ་ཡང་ནའོ། །ནིཥྛཱ་ཨུཏ་མཐའ་མི་ཟད་ཨུ་ཀ་ཏྲིན། །ཤན་ཏྲྀ་ཨཱ་ན་  
ཀྭན་སུ་འབྱུང་འགྱུར་གྱི། །ཨི་ན་ཝ་ཎུ་དེར་ཚུལ་ཀི་བུ་ལོན་ལ། །ཎི་ནི་རྣམས་སྦྱོར་བ་ལས་དེ་མ་ཡིན། །དངོས་ལ་ཀྟའི་བྱེད་པོར་ཡང་ན་སྟེ། །ཤན་ཏྲྀང་བརྗོད་དིཥའི་ལས་ལ་ཡང། །ཀྲྀཉའི་འབད་ལ་ཀྲྀཏ་དང་ཀུན་བཤད་ལའོ། །ཧྲྀཉ་གྱིའང་རྗེས་སུ་བྱེད་ལ་དེ་བཞིན་ནོ། །དྲན་དང་འཚེ་དོན་དག་གི་དེ་བཞིན་ཏེ། ཚིམ་པའི་དོན་གྱི་  
  
།བཞི་ལ་འཇུག་བཞིན་པ་ཡི་ཀྟ་ཡི། །བྱེད་པ་པོ་དང་ལས་དག་ལ་དེའོ། །བཞི་ལ་བདུན་པར་ཤེས་པར་བྱ། །ཀྟ་ཨིན་རང་བཞིན་གྱི་ལས་ལ། །བྱ་གང་བྱ་བའི་རྟགས་ལའང། །དེ་ལས་མི་གུས་ལ་དྲུག་པ་ལའང། །ངེས་པར་དགར་བ་ལ་དེ་བཞིན། །ལས་རབ་བརྗོད་དང་ཨ་ན་ལ། །གཉིས་པའོ་ས་མ་  
ཡ་སོགས་དང། །ཨུ་པ་རི་སོགས་ཨ་བྷྱ་སྟ། ཨུ་བྷ་ཡོ་སོགས་ཏས་མཐའ་ཡིས། །གཙོ་འདྲ་ཡོངས་སུ་བརྗེ་བ་ལ། །པྲ་ཏིས་སྦྱོར་བ་ལས་ལྔ་པ། །ཨ་དཧིས་ཇོ་བོ་ལ་བདུན་པ། །ཨུ་པས་ལྷག་པ་ལས་ཀྱང་དེ། །བྲི་ཐག་ནཱ་ན་སྦྱོར་བ་ལས། །གསུམ་པ་དང་ནི་ལྔ་པ་ཡང། །སྟོ་ཀ་སོགས་སེམས་ཅན་མིན་ལས་བྱེད་ལ། །  
བུ་ལོན་རྒྱུ་ལས་ཡོན་ཏན་ལས་ཡང་ནའོ། །གང་གི་དོན་དུ་ཅུང་ཟད་ཉིད་གྱུར་པ། །ཡང་དག་རབ་སྦྱིན་པ་ལས་བཞི་བར་འགྱུར། །གང་ལ་ཁྲོ་བ་དེ་ལས་དང། །ན་མས་ལ་སོགས་པ་ལ་འདི། །འགྲོ་དོན་རྣམས་ཀྱིས་ལས་ལ་ལམ། །མིན་པར་གཡོ་བ་ལ་རྣམས་བཤད། །མ་ནྱི་ཏའི་འང་ནཱ་བ་སོགས། །མིན་ལ་མི་གུས་  
རྟོགས་བྱ་ནའོ། །རྀ་ཏེ་སྦྱོར་ལས་ལྔ་པ་དང། །གཉིས་པ་ཡང་སྟེ་འདི་གཉིས་སོ། །བི་ནཱ་སྦྱོར་ལས་དེ་དང་ནི། །གསུམ་པའང་ཁྱད་པར་དུ་འགྱུར་རོ། །མཚན་ཉིད་རྒྱུ་དང་ལྷན་ཅིག་གི་དོན་སྦྱོར་བ་ལས་གསུམ་པའོ། །ཧེ་ཏུས་དྲུག་པའོ་རྒྱུ་དོན་རྣམས། །སརྭ་ནཱ་མི་ལས་ཐམས་ཅད། །ལས་ལ་སོགས་རྣམས་བརྗོད་འདོད་  
པས། །རབ་ཏུ་སྦྱོར་ལས་བརྟག་པར་བྱ། །ཞེས་པ་ཀཱ་ར་ཀ་མདོར་བསྟན་པ་སྟེ་བཞི་པའོ།། །།གང་དུ་གཉིས་པ་སོགས་མིང་དང། །ཕ་རོལ་ཚིག་གི་སྡུད་པ་དེ། །དེ་ཡི་སྐྱེས་བུ་ཞེས་བཤད་གང། །ཕ་རོལ་དེ་ཕལ་ཆེར་ཕ་རོལ། །ཁྱད་པར་ཅན་དང་ཁྱད་པར་ནི། །གལ་ཏེ་དེ་གཉིས་དོན་གཅིག་ལ། །དེ་  
ནི་ལས་འཛིན་བྱེད་པ་དེར། །ཕལ་ཆེར་སྔོན་མ་ཁྱད་པར་རོ། །གང་ཞིག་དེ་ཕན་དོན་དང་ནི། །ཀུན་སྡུད་པའམ་ཕྱི་ཚིག་ལ། །གང་དུ་གྲངས་དང་འགྲང་བྱའི་ཚིག་བསྡུས་པ་བ་གཉིས་པར་འགྱུར་རོ། །གཉིས་དག་དེ་ཡི་སྐྱེས་བུ་སྟེ། །དེས་ན་དེ་བརྟེན་བྱ་བའོ། །གང་དུ་གཅིག་མིན་གཞན་དོན་ན། །དེ་ནི་འབྲུ་མང་  
པོར་བརྗོད་བྱ། །གལ་ཏེ་གཡུལ་ལ་མཐུན་གཟུགས་ལ། །ཕྱོགས་རྣམས་མིན་དག་ཕྱོགས་བྲལའང། །མིང་དག་མིང་རྣམས་སྡུད་པ་ལ། །གཞན་དང་གཞན་ནི་སྦྱོར་བ་དང། །ཀུན་སྡུད་པ་ལ་དང་དོན་དག་སྡུད་པར་བྱེད་པ་ཟླས་དབྱེར་འགྱུར། །དེར་དབྱངས་རབ་ཉུང་ཕལ་ཆེར་སྔོན། །གཉིས་ཀྱི་གང་ཞིག་མཆོད་  
  
༄༅། །ཐ་ཡང། །གང་དུ་རྣམ་དབྱེ་སོགས་ལ་ནི། །གྲངས་མེད་དེ་མི་ཟད་འགྱུར་བརྗོད། །རཱ་མཛ་མིན་དང་མི་མིན་ལས་ཕ་རོལ། །ས་བྷཱ་དྲུག་པས་དེ་ཡི་སྐྱེས་བུ་ཅན། །མ་ནིང་ཨ་ཤྭ་ལ་བརྗོད་བྱའང། །མང་པོ་སྔོན་མ་ཅན་ཚཱ་ཡཱ། །སེ་ནཱ་སུ་རཱ་ཤཱ་ལཱ་དང། །ནཱི་ཤཱ་ཚཱ་ཡ་འདི་ཡང་ནའོ། །ཨུ་པ་ཀྲ་མ་ཨུ་པ་  
ཛྙཱ༑ །དང་པོ་གསལ་བྱེད་རྟག་ཏུའོ། །རཱ་ཏ་ཨ་ཧན་སྐྱེས་པར་ཤེས་བྱ་སྟེ། །ཨ་ཧཱང་པུཎྱསུ་ད་ནི་མིན་ལས། །གྲངས་མེད་ལ་ཕ་རོལ་པ་ཐཱ་མ་ནིང། །ཀུ་ལས་བི་ལ་ས་ཡང་ན་ཞེས་པར་བསྟན། །ཞེས་པ་བསྡུ་བ་མདོར་བསྟན་པ་སྟེ་ལྔ་པའོ།། །།འབྲེལ་པ་བྱེད་དྲུག་ཚོགས་པ་དང། །དངོས་པོར་རིགས་དང་གཞན་ལ་  
ཡང། །དེ་ཕན་དྲག་པ་རྣམས་བཤད་དོ། །སྡུད་པའི་མཐའ་དང་གྲངས་མེད་པའང། །ཞེས་པ་དེ་ཕན་མདོར་བསྟན་པ་སྟེ་དྲུག་པའོ།། །།འབྲེལ་པ་མདོར་བསྟན་པ་ཞེས་བྱ་བ་ཀཱ་ཡསྠ་ཙཱཾ་ཀ་དཱ་ས་ས་མཛད་པ་རྫོགས་སོ།། །།སྟག་སྡེ་བ་སེང་གེ་རྒྱལ་མཚན་གྱི་སྲས་ཀྱི་ཐུ་བོ་སྐད་གཉིས་སྨྲ་བ་རྣམས་ཀྱི་མཆོག་ཤོང་  
སྟོན་རྡོ་རྗེ་རྒྱལ་མཚན་གྱིས་ལེགས་པར་བཤད་པའི་སྲོལ་ལ་བརྟེན་ནས་ལེགས་པར་སྦྱར་བ་བརྡ་སྤྲོད་པའི་ཚུལ་ཅུང་ཟད་རིག་པ་དཔལ་ལྡན་བློ་གྲོས་བརྟན་པས། དགེ་བའི་བཤེས་གཉེན་རྟོགས་ཤིང་དཔོན་པོ་དང་བ་དེ་བ་ཆོས་ཀྱི་བཟང་པོ་ལ་སོགས་པས་མཐུན་རྐྱེན་བསྒྲུབས་པ་ལ་བརྟེན་ནས་བསྒྱུར་ཅིང་ཞུས་ཏེ་གཏན་ལ་ཕབ་པའོ།། །།  
འདིས་འགྲོ་བ་དཔག་ཏུ་མེད་པ་ལ་ཕན་པར་གྱུར་ཅིག་འདིར་འབད་དགེ་བས་འགྲོ་བ་ཀུན། །གཉིས་མེད་གསུང་བས་བསྟན་པ་ཡི། །བརྗོད་མེད་དེ་ཉིད་རབ་རྟོགས་ནས། །ངག་གི་དབང་ཕྱུག་ཉིད་གྱུར་ཅིག་།  
  
  
