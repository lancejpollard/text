  
།རྒྱ་གར་སྐད་དུ། བྲྀཏྟ་མཱ་ལཱ་སྟཱུ་ཏི། བོད་སྐད་དུ། སྡེབ་སྦྱོར་གྱི་ཕྲེང་བའི་བསྟོད་པ། འཇམ་པའི་མགོན་པོ་ལ་ཕྱག་འཚལ་ལོ། །གཞན་དོན་བསྒྲུབ་སླད་ངག་གི་དབང་པོ་ཡི། །སྤྱོད་ཚུལ་མཉམ་དང་ཕྱེད་མཉམ་མི་མཉམ་པ། །ཞེས་པ་རྣམ་པ་གསུམ་ནི་བསྡུས་པ་སྟེ།།  
རྒྱས་པ་ལས་ནི་མཐའ་ཡས་རབ་བསྟན་ཏོ། །གང་དུ་རབ་ཏུ་ངེས་པའི་དབྱིབས་གྲགས་ཤིང། །ཐུབ་མཆོག་རྣམས་ཀྱི་མཚན་ནི་ཡང་དག་བརྗོད། །ཇི་ལྟར་རྣམ་མང་རྣམ་པར་བཀོད་པ་ཡིས། །སྡེབ་སྦྱོར་ཚིག་ཀྱང་མཆོག་ཏུ་སྤྲོས་པར་འགྱུར། །སོ་སོའི་གཟུགས་ནི་མཐོང་བ་དག་ལས་ཀྱང། །མཐའ་དག་  
རིམ་ལས་ལྕི་དང་ཡང་བ་རྣམས་བློ་ལྡན་རྣམས་ཀྱིས་རྣམ་པར་བགྲང་བར་ནུས། །འདིར་ནི་གཞན་དག་རྗེས་སུ་སྦྱར་བས་ཅི། །ལེགས་བྱས་ཞལ་ལས་མངོན་པར་འཁྲུངས་གྱུར་པ། །ཚིག་རྣམས་དག་གི་རང་གི་རྒྱན་གཅིག་པུ། །དེ་ནི་གུས་པས་རྣམ་པར་བསམས་པ་ན། །ཁྱེད་ཀྱིས་འཁྲུལ་པ་  
འཇོམས་པར་ནུས་གྱུར་ཅིག་བློ། དབྱངས། དཔལ། རྣམས། རང་ཉིད། གཅིག་པུའི། ས་གང། རྣམ་མཛེས། རྟག་ཏུ་ཡང། ལྷ་དང་ལྷ། མིན་སོགས་སུ། རབ་སྐྱེས་པ། དེ་ཡི་ཡོན་ཏན། དག་ལ་སྨོན་ཞིང། ཡང་དག་བརྟེན་པས། དྲི་མ་དང་བྲལ། གཅིག་མིན་སྲིད་པར་ནི། གོམས་པས་  
རྣམ་འཕེལ་བ། །རྟོགས་པའི་ཁྱད་པར་དག་ལེགས་འཆང་རྣམས་ཀྱིས་བརྟེན། །འདུན་ལ་གཱ་ཡ་ཏྲི་བཞིན། །དམ་པས་དང་པོར་བསྒྲགས་ཏྤ། །གང་ལ་སྣ་ཚོགས་དག་གི་དགེ་ལེགས་མཆོག་བྱུང་འབྱུང་བ། །ཕྱག་ན་ཨུཏྤལ་སྔོན་པོ། །སྟོན་པ་རོལ་སྒེག་གནས་ཀྱི། །སྐུ་ནི་རྐེང་པ་ཕྲ་ལྡན། །  
འདི་ཡིས་རྒྱལ་བར་གྱུར་ཅིག་བཅོམ་ལྡན་དང་པོར་མཛོད་ཅིག་ཁྱོད་ཉིད་གཅིག་པུ་ལ་སྐྱབས། །སྐྱེ་བོ་བླུན་པོ་འདི་ལ། །ཅུང་ཟད་རྣམ་པར་གཟིགས་མཛོད། །ཉི་མའི་འོད་ཟེར་མི་ཟད་པ། །སོ་ག་ལྷག་པ་ཨྡང་བཅས་བཞིན། །བདེ་བར་གཤེགས་པའི་བསྟན་པ་ནི། །ཁྱོད་ཉིད་ཐོབ་ནས་རབ་ཏུ་འབར།།  
རྒྱལ་བ་རྣམས་ཀྱི་གཞོན་ནོ་དག་གཞོན་ནུ་ཡི་ནི་རོལ་པ་ཉིད། །འཛིན་ཡང་ཁྱོད་ཀྱི་སྐུ་དག་ནི། །ངེས་པ་ཁོ་ནར་སྒེག་པ་ཉིད། །གང་ཞིག་རྗེས་སུ་དྲན་པས་ཀྱང། །སྐྱེ་བོའི་ཚོགས་རྣམས་དག་གི་གཟུགས། །དམན་པའི་དངོས་དང་བྲལ་འགྱུར་ཞིང། །གྱེན་དུ་འགྲོ་དང་ལྡན་པར་འགྱུར། །གང་གི་ཡོན་  
  
༄༅། །ཏན་བསྟོད་པ་རྒྱས་ལས། །གྲོགས་དང་རྗེས་སུ་བསྔགས་པ་དག་ལ། །མཆོག་གི་གནས་སུ་རབ་འཁྲུངས་རྣམས་ཀྱིས། །མཁས་པ་གཅིག་པུ་རབ་ཏུ་སྒྲོགས་བྱེད། །གང་ཞིག་འཇིགས་རུང་གཏི་མུག་མུན་པས། །བློ་ཡི་མིག་ནི་ངེས་པར་བཀག་པའི། །སྐྱེ་བོ་དག་གི་མཉམ་དུ་གསལ་  
བྱེད༑ །རིན་ཆེན་དབྱིག་པ་བཞིན་དུ་གྱུར་ཏོ། །མ་ལུས་འདྲེན་པ་དེ་ཉིད་ངེད་ཀྱི། །འགྲོ་བ་གསུམ་ལས་ཕུལ་དུ་བྱུང་བ། །ཐུབ་པའི་དབང་པོའི་ཕུན་ཚོགས་དག་ལ། །འཕྲོ་བ་དང་ལྡན་འཇལ་བྱེད་ཉིད་དོ། །མི་བཟད་ཉོན་མོངས་གདུང་བ་འཇོམས་ནུས། །རྫོགས་པའི་སངས་རྒྱས་རྣམས་ཀྱི་རིགས་ལ།།  
ཁྱོད་ཀྱི་མཛེས་ལྡན་འདི་ཡི་རྒྱན་འཛིན། །ཆུ་འཛིན་དག་ལ་གློག་ཕྲེང་ཇི་བཞིན། །འགྲོ་བ་ཁྱེའུ་གྱུར་བ་རྣམས་ནི། །ལུགས་དག་གློག་ཏུ་འཇུག་པ་བཞིན་དུ། །མཚན་མའི་དབྱུག་པ་འཛིན་མཛད་ཁྱོད་ཀྱི། །བླ་མ་དམ་པའི་སྤྱོད་པ་མཛེས་སོ། །འགྲོ་བ་གསུམ་ལ་རང་གི་ལུགས་ནི། །གསལ་བར་བྱེད་  
ཅིང་རྒྱུ་ཆེན་བློ་ལྡན། །ཁྱོད་ཀྱི་ཕྱག་མཐིལ་གཡོ་བ་དག་ནི། །ཡལ་འདབ་དག་དང་མཚུངས་པར་བྱེད་དོ། །ལྷག་པའི་དབང་ཕྱུག་ཁྱོད་ཀྱི་གསུང་ནི། །བཀྲ་བའི་ཚིག་དང་ལྡན་པས་ཐམས་ཅད། །དེ་ཉིད་རོ་ལ་དུས་མཉམ་ཉིད་དུ། །རྟོགས་པ་དང་བཅས་འཛིན་པ་འཆར་རོ། །གང་ལ་ཁྱོད་ཀྱི་ཟུར་  
མིག་དག་ཀྱང་ནི། །སྐད་ཅིག་རྣམ་གནས་མཚན་མ་ཐོབ་གྱུར་པ། །དེ་ཉིད་གཅིག་པུས་འབྱོར་པ་རྒྱ་ཆེ་ལ། །གོ་འཕང་བཀོད་པ་རབ་ཏུ་ཐོབ་པར་བྱེད། །ཁྱོད་སྤྱན་ཉིད་དང་ཡོངས་སུ་འདྲིས་པ་ལ། །སྐྱེ་བོའི་ཚོགས་འདི་ལེགས་ལྡན་ཉིད་དུ་ནི། །ཉེ་བར་གྱུར་བ་རྒྱུན་དུ་གཤོལ་གྱི་གདོང། །བཀོད་པར་གྱུར་  
པའི་ས་གཞི་བཞིན་དུ་མཛེས། །མཆོག་སྦྱིན་དེ་ཡིས་ཡོངས་སུ་སྨིན་པ་ཡི། །དེ་ཉིད་སྐྱེད་བྱེད་འདི་ལ་གང་གི་ཕྱིར། །ཁྱོད་ཀྱི་གསུང་གི་ས་བོན་བཏབ་པ་ན། །ཞི་བའི་གཟུགས་ཀྱི་འབྲས་བུ་སྨིན་པར་བྱེད། །ངེས་པར་དབང་པོ་ཁྱོད་ཀྱི་སྤྱོད་པ་དག་འདིར་ནི་རབ་ཏུ་རྟོགས་པར་སུ་ཡིས་ནུས། །མུན་པ་  
ལྡན་པའི་དུས་སུ་ཆུ་ལ་ནི། །ལག་འགྲོ་ཕྲུ་གུ་དག་གིས་བགྲོད་པ་བཞིན། །འོན་ཀྱང་དབང་པོ་ཁྱོད་གྲགས་ཐོས་པ་ལས། །སྐྱེས་པའི་ཀུན་དགའ་བརྟན་འཇོམས་དག་གིས་ནི། །རང་གི་ནུས་པ་རྟོགས་པས་བཀོད་པ་ཡི། །འཇིག་རྟེན་ཁ་ཡི་རྒྱན་ནི་སེལ་བར་བྱེད། །རིག་དང་ཞབས་རྣམས་དག་ནི་ཕ་རོལ་  
  
།དཔལ་གྱི་གནས་གྱུར་ཁྱོད་སྐུ་རོལ་སྒེག་མཁས་པ། །སངས་རྒྱས་སྲས་པོའི་ཕྲེང་བ་དག་ནི་མཛེས་ཏེ། །ཆུ་སྐྱེས་དག་ལ་ཨ་ར་བིནྡྷ་ཇི་བཞིན། །རབ་ཏུ་གྲགས་པའི་རིགས་ནི་འཆར་བྱེད་རི་བོ། །ཤེས་རབ་སྣང་བ་ཐབས་ཀྱི་ཤིང་རྟ་ལ་གནས། །བླུན་པོ་རྣམ་པར་འཇོམས་ནུས་འཇིག་  
རྟེན་གསུམ་གྱི། །པདྨོ་ཅན་གྱི་ཉི་མ་ཁྱོད་ལ་འདུད་དོ། །སངས་རྒྱས་སྲས་རྣམས་མངོན་པར་འབྱུང་བའི་ས་ནི། །མགོན་པོ་ཁྱོད་ཀྱི་འབྱོར་བ་མཆོག་ཏུ་མཛེས་ཏེ། །རི་ཡི་ཁྱད་པར་དག་གེ་རྩེ་མོའི་ས་ནི། །གསེར་ལྡན་རིན་ཆེན་མྱུ་གུས་མཛེས་པ་བཞིན་ནོ། །མ་ལུས་མཁས་པའི་ཚིག་ནི་ཀུན་དགའ་  
ལྡན་པས། །མགོན་པོ་འཇིག་རྟེན་གསལ་བར་མཛོད་པ་ཁྱོད་ཀྱི། །རྣམ་རྒྱལ་སྒྲ་ནི་རྒྱས་པར་བྱེད་ཅིང་རྒྱུ་སྟེ། །ཇི་ལྟར་ཀུན་དུ་སྒྲོགས་པར་བྱེད་མེད་པ་བཞིན། །རྒོལ་བའི་ཚོགས་ཀྱི་རབ་མཆོག་མགོ་བོའི་ཆུ་སྐྱེས། །བློ་ལྡན་དཔལ་གྱི་གནས་གྱུར་ཁྱོད་གསུང་འཇིག་རྟེན། །ཡོན་ཏན་སྦྲང་  
ཆང་སྦྱོར་བས་མྱོས་པས་མཁས་པ། །རྣམས་ཀྱང་མྱོས་པར་བྱེད་ཅིང་རྣམ་པར་རོལ་ལོ། །རྒྱལ་བ་ཀུན་གྱི་འཁོར་ལོས་སྒྱུར་བ་རྣམས་ཀྱི། །རིགས་ཀྱི་རྒྱན་གྱུར་ཁྱོད་ལ་གསལ་བ་ཉིད་དུ། །གཞོན་ནུ་ཉིད་ཅེས་བྱ་བར་འདོད་པ་དེ་ནི། །རྨ་བྱའི་འགྲོས་ལ་དམན་པ་ཉིད་གྱུར་བཞིན་ནོ། །དག་ཅིང་རྣམ་  
མཛེས་ཡན་ལག་སོ་སོ་དག་ཏུ། །རབ་གསལ་རང་གི་མཛེས་པ་ཕུན་སུམ་ཚོགས་པ། །སྣ་ཚོགས་རྣམ་པར་འཕྲོ་བའི་འོད་ཟེར་ཕྲེང་ལྡན། །ཁྱོད་ཀྱིས་རྒྱན་ཕྲེང་ཟིལ་གྱིས་མནན་པར་གྱུར་ཏོ། །སྨྲ་བ་པོ་བདག་དེ་ཉིད་ཚུལ་འཆད་སྒྲུབ་ལ། །ཁྱོད་ཀྱི་ལག་གཡོ་ཕན་ཚུན་ཕྲད་པ་དག་ལས། །སྒྲ་སྙན་  
སྒྲོགས་པར་བྱེད་ཅིང་གདུབ་བུ་དག་ནི། །གཡོ་བ་དག་གིས་འགྲོ་རྣམས་བསྲུང་བར་གྱུར་ཅིག་ཁྱོད་ཀྱི་གཟུགས་དང་ཡོན་ཏན་ཚོགས་དང་གྲགས་པ་དག་ཕུལ་བྱུང་ལྡན་འདི་མ་ལུས་ཡང་དག་མཐོང་གྱུར་ནས། །རང་གི་ཡུལ་ལ་དགའ་བྲལ་རྣམ་པར་འཛིན་བྱེད་ཅིང། །གསུམ་བསྔགས་དག་ལ་འགྲོ་  
བ་དམན་པར་ཉེ་བར་གྱུར། །གཙོ་བོ་ཁྱོད་ཀྱི་སྐུ་ནི་ཀུན་ནས་བཟང་ལྡན་པ། །མི་ཆུང་རྩེ་བ་དག་གི་ཁུ་བ་ལྟ་བུ་ཡི། །མཛེས་པའི་རྒྱུན་ནི་དཔེ་མེད་རབ་ཏུ་འཕྲོ་བ་དག་སུ་ཡི་དགའ་བ་དག་ནི་སྐྱེད་པར་བྱེད་མ་ཡིན། །སྟོན་ཀའི་བདུད་རྩིའི་ཟེར་གྱི་འོད་ཟེར་འཕྲོ་བ་དང། །ཁ་བ་དང་མཚུངས་དྲི་མ་  
  
༄༅། །དང་བྲལ་དཀར་བ་ཡི། །མུ་ཏིག་ཕྲེང་བ་ཟླུམ་པོ་འདི་ནི་ཁྱོད་ཐུགས་ལ། །ཡོན་ཏན་ཚོགས་པ་བཞིན་དུ་ཁྱོད་ལ་རྣམ་པར་མཛེས། །རིང་དུ་རྒྱས་པའི་དྲི་བཟང་དག་ལ་ཆགས་གྱུར་ཅིང། །ལེགས་པར་འོངས་པ་བུང་བའི་ཚོགས་ནི་སྒྲོགས་བྱེད་པས། །ཡིད་བཟང་དག་ལས་  
ཡིད་བཟང་ལྡན་པ་ཛཱ་ཏི་ཡི། །གྲགས་པ་རྣམ་པར་རྒྱལ་བ་བཞིན་དུ་སྒྲོགས་བྱེད་ཅིང། །དྲི་བཟང་རབ་གསལ་སྦྲང་རྩིའི་གཏེར་ནི་ལྷག་གྱུར་པ། །གཞི་མཉམ་དག་གི་ཕྱེ་མ་འཛིན་པ་བཞིན་དུ་ནི། །འདབ་མར་བདེར་ཉལ་བུད་པའི་རྩེ་དགའ་ཡོངས་མ་རྫོགས། །ཁྱོད་ཀྱི་ཆུ་སྐྱེས་སྔོན་པོའི་  
དཔལ་འདི་རྣམ་པར་མཛེས། །གང་གི་ཡུན་རིང་དག་ཏུ་མིག་འཛུམས་བྲལ་བར་ནི། །འདི་འཐུང་བྱེད་པ་མིག་གི་ཚོགས་པ་ཐོབ་གྱུར་པ། །ཁྱོད་ཀྱི་གཟུགས་ཀྱི་བཅུད་ལེན་གོམས་པར་གྱུར་པས་ན། །ནོར་ལྷ་ཁོ་ན་མང་དུ་མཆོད་པར་བྱ་བའི་མཆོག་རིན་ཆེན་ཟུར་ཕུད་ཚོགས་བཏུད་རབ་ཏུ་དགའ་  
ལྡན་ཞིང། །ལག་པའི་ཐལ་མོ་སྦྱར་བས་སྐལ་ལྡན་རྣམས་ཀྱི་ནི། །གུས་པས་ཡུན་རིང་དག་ཏུ་བྱ་བ་གཞན་བྲལ་བར། །ཁྱོད་ཀྱི་ཞབས་གཉིས་འདི་ནི་ཉེ་བར་བསྟེན་གྱུར་ཏོ། །བློ་ཡི་དབང་པོ་ཁྱོད་ཀྱི་ཞབས་ཀྱི་པདྨོ་དག་ཉེ་བར་བསྟེན་པ་གལ་ཏེ་རབ་ཏུ་གྲུབ་གྱུར་ན། །དབང་པོའི་འབྱོར་བ་ཚངས་པ་  
དག་གི་དཔལ་གྱིས་ཅི། །དེ་དག་ལས་ཀྱང་ཁྱད་འཕགས་ཕུན་སུམ་ཚོགས་པས་ཅི། །ཁྱོད་བསྟེན་དག་ལས་ཕྱི་རོལ་ཕྱོགས་རྣམས་དབང་མེད་དུ། །དྲག་པོའི་ལས་དང་ཉོན་མོངས་དག་གིས་ངེས་པར་ནི། །སྐྱེ་བ་བགྲོད་དཀའ་འདི་ལ་ཉམས་པ་ཐོབ་བྱེད་དེ། །ཆུ་གཏེར་དབུས་སུ་རླུང་དང་རླབས་ཀྱི་  
གྲུ་གཟིངས་བཞིན། །ཤིན་ཏུ་མཐའ་བྲལ་སྲིད་པ་དག་གི་བར་དུ་ནི། །སྐྱོན་མེད་རིང་དུ་མཐོང་བའི་ཡིད་ཅན་རྣམ་དག་གི་ཁྱོད་ནི་ཡོངས་བསྟེན་ཡིད་ཀྱི་ཤིང་རྟ་འཕྱར་གྱུར་པ། །སེམས་ཀྱི་རྒྱུད་ནི་ཅི་ཡི་རྣམ་པར་འཕྲོ་བ་ཡིན། །ཁྱོད་ཀྱི་ཟུར་མིག་གཟིགས་པ་ཡིས་ཀྱང་བསོད་ནམས་སྐབས། །  
འཕགས་པའི་བདེན་པའི་བདུད་རྩི་དག་ནི་ཐོབ་གྱུར་ཅིང། །རྣམ་པར་འཕྲུལ་བ་བཞི་ཆད་དག་ལ་དགའ་བ་ནི། །ཤེས་རབ་རབ་ཏུ་རྒྱས་ལྡན་ཅི་ཡང་འབྱུང་བར་འགྱུར། །གདུད་པ་གཅོད་བྱེད་བསྟོད་པའི་ཚོགས་རྣམས་དག་གི་གནས། །ཤིན་ཏུ་དམ་པའི་ཡིད་འཕྲོག་ཁྱོད་ཀྱི་གྲགས་པ་ནི། །  
  
།དཀར་བ་དག་གས་ཕྱོགས་བཅུ་ཤིན་ཏུ་བརྒྱན་པར་གྱུར། །རྩེ་མོ་དུ་མས་མཐོ་ཞིང་མངོན་པར་འཕགས་གྱུར་པ། །ཡང་དཀའ་སེམས་ཅན་ལྟ་བ་ཁྱོད་ལ་བསྟེན་པ་ལས། །རིམ་གྱིས་རབ་ཏུ་ཉམས་པར་འགྱུར་ཏེ་མི་བཟད་པའི། །དབང་པོའི་རྡོ་  
རྗེས་བསྣུན་བཅོམ་རི་ཡི་གཟུགས་བཞིན་ནོ། །རྣམ་རྒྱས་ཆོས་ཀྱི་མངའ་བདག་དངོས་པོ་ལེགས་ལྡན་པ། །རབ་མཐོ་སེང་གེའི་ཁྲི་ལ་ཡང་དག་བཞུགས་པ་ཁྱོད། །ཞི་བའི་དབང་པོ་ཉེ་དབང་རྡོ་རྗེའི་མཚོན་བྱེད་པོ། །ཞི་བ་འདོད་པ་རྣམས་ཀྱིས་ཉེ་བར་བསྟེན་པར་གྱུར། །དེ་མ་ཐག་ཏུ་རབ་བརྗོད་  
མཚན་ཉིད་འབྱོར་གྱུར་པ། །ཁྱོད་ཀྱི་ཞབས་དག་མཉན་འོས་བགྲོད་པ་སྤྲོས་པ་ཡང། །གང་དག་རྣམས་ཀྱི་མིག་གི་སྤྱོད་ཡུལ་དུ་གྱུར་པ། །དེ་དག་ལྷ་རྣམས་ཉེ་བའི་རིས་ཏེ་བསྔགས་པར་འོས། །རབ་འདོད་བདག་ཉིད་ཡོན་ཏན་ཐམས་ཅད་རྗེས་སུ་འཕྲོག་བྱེད། །གཞན་དག་ཡོད་པར་གྱུར་ཀྱང་ཐེ་ཚོམ་  
མེད་པར་ཁྱོད་ནི། །གཞན་དང་ཐུན་མོང་མིན་པའི་བློ་གྲོས་དག་གི་བདག་པོ། །ལུས་མེད་དག་ལས་རྒྱལ་བ་རིགས་ལ་གནས་པར་གསུང་ངོ། །བྱིས་པའི་དབྱིབས་ཅན་མཛེས་ཤིང་རྣམ་པར་བཀྲ་བའི་རྒྱན་ལྡན། །གསེར་གྱི་མདོག་ཅན་མི་འཁྲུགས་ཅོད་པན་དག་དང་བཅས་ཤིང། །ཐུབ་དབང་  
རིགས་ཀྱི་རྒྱན་ནི་འབྱུང་བ་དག་གི་དཔལ་གྱུར། །ངག་གི་དབང་ཕྱུག་ལ་ནི་ངག་བློ་ལུས་ཀྱིས་འདུད་དོ། །ཚིག་བཟང་རྣམས་ཀྱི་ཚིག་ནི་ཤིན་ཏུ་མང་པོ་ཡིས་ཀྱང། །ལྷག་པའི་མགོན་པོ་ཁྱོད་ཀྱི་ཡོན་ཏན་ཕ་རོལ་མ་ཕྱིན། །བདག་གི་སྟོན་པ་རབ་ཏུ་ཉུང་བ་འདི་ཡང། །རང་ཉིད་དགའ་བ་ཙམ་བསྐྱེད་  
སྐལ་བ་བཟང་པོ་ཉིད་དོ། །དབྱངས་ཅན་དབང་པོ་ཁྱོད་ལ་དབྱངས་ཅན་ཡོན་ཏན་རབ་འབར། །གསལ་ལྡན་མ་ལུས་རྒྱན་རྣམས་དག་གིས་བསྔགས་པར་འོད་ལྡན། །བསོད་ནམས་བསྟེན་པའི་ཞལ་གྱི་ཆུ་སྐྱེས་ལས་ནི་འབྱུང་རྙེད། །དམ་པའི་ཡོན་ཏན་ཕྲེང་ལྡན་རང་ཉིད་ཉེ་བར་བསྟེན་ཏོ། །མདའ་ལྔ་  
པ་ཡི་མདའ་དེ་དག་ནི་བཅོམ་པ་དག་དང། །ཞེ་སྡང་མ་དག་གླན་ཞིང་རྨོངས་པའི་བླུན་པ་ངེས་སེལ། །མགོན་པོ་འཇིག་རྟེན་གསུམ་པོ་རྗེས་འཛིན་གྱིས་འབྲེལ་གཟུགས་ཅན། །ཁྱོད་ཉིད་ཀྱི་ནི་མཐུ་ལས་ཡོན་ཏན་སྣ་ཚོགས་ལེགས་ཐོབ། །ཤིན་ཏུ་བརྟན་ལས་ཡོན་ཏན་ཚོགས་ཀྱི་རིན་ཆེན་བཀྲ་  
  
༄༅། །བས༑ །ནང་གི་ཡོངས་སུ་གང་བས་ཆུ་ཡི་ཕུང་པོའི་ལུགས་དང། །ཀུན་ནས་ཉོན་མོངས་མེ་རབ་ཞི་བྱེད་དམ་ཆོས་ཆུ་ཡི། །ཆར་རྒྱུན་དག་གིས་ཆུ་འཛིན་ཕྲེང་བའི་རོལ་བ་འཛིན་ནོ། །ཁྱོད་ཀྱི་མདུན་དག་ཏུ་ནི་མཆོག་དང་དམ་པར་རབ་འདོད། །སྤོབས་པ་དག་དང་བྲལ་བའི་  
ཕྱིར་ལ་སྨྲ་བ་པོ་རྣམས། །མྱུར་བ་དང་ནི་བུལ་བར་བརྗོད་པའི་ཚིག་རྣམས་དག་ཀྱང། །ལྐུགས་པའི་གནས་སྐབས་དག་ནི་རྙེད་སླར་མང་དུ་བཞེད་དོ། །འགྲོ་བ་གསུམ་པོ་དག་ཀྱང་གཙང་མ་ཉིད་དུ་བྱེད་ཅིང། །བསིལ་ཟེར་ལྡན་པའི་ཟེར་ལྟར་རབ་ཏུ་དཀར་བའི་འོད་ཅན། །གྲགས་པ་དག་ནི་ཡུན་  
རིང་གནས་པ་ཁྱོད་ལས་འབྱུང་སྟེ། །ལྷ་ཡི་རི་རྩེ་ལས་ཀྱང་དལ་གྱིས་འབབ་པ་དག་གོ། །བརྩེ་བ་དག་གི་རང་གནས་ཁྱོད་ཀྱི་གྲགས་པ་འདི་ཡིས། །མཁས་པ་དག་གི་སྙིང་ནི་ཤིན་ཏུ་འཕྲོག་པར་བགྱིད་དེ། །ཕྱོགས་ཕྱོགས་དག་ཏུ་ཀུནྡའི་འཁྲི་ཤིང་ཀུན་ནས་རབ་ཏུ། །རྒྱས་པའི་མེ་ཏོག་  
ཚོགས་ནི་བསགས་པ་དག་གི་བཞིན་ནོ། །ཆོས་དབྱིངས་གསུང་གི་དབང་ཕྱུག་དག་གི་རལ་བ་འཛིན་ཅིང། །སངས་རྒྱས་མང་པོ་བྱ་བ་སྤྲུལ་པ་ལ་ནི་མཁས་གྱུར། །བརྩེ་བའི་ཆུ་གཏེར་མཛེས་པའི་ཚོགས་པ་ཉེ་བར་འཛིན་པ། །སུ་ཞིག་འདི་ནི་འགྲོ་བ་རྣམས་ཀྱི་སྡིག་པ་འཇོམས་སོ། །མཁའ་ཡི་  
རླབས་ལྡན་དག་གི་གཡོ་བའི་རླབས་ཀྱི་འོད་ནི། །འོད་ཟེར་ཚོགས་ལ་རྣམ་པར་རེག་པར་གྱུར་བ་བཞིན་དུ། །ཡ་མུ་ནི་ཡ་ཆུ་ཡི་དབའ་རླབས་ལྟ་བུར་སྔོ་བ། །ཁྱོད་ཀྱི་རལ་གྲི་སྐབས་གཞན་དག་ཏུ་རྣམ་རོལ། །ཞེས་པ་འདི་ནི་མཁས་པ་ཆེན་པོ་སྟག་སྡེ་བ་སེང་གེ་རྒྱལ་མཚན་གྱི་སྲས་ཀྱི་ཐུ་བོ། ཕྱི་དང་  
ནང་གི་གཞུང་ལུགས་རྒྱ་མཚོའི་ཕ་རོལ་དུ་སོན་པ། དེ་དུས་ན་འགྲན་ཟླ་དང་བྲལ་བའི་མཁས་པ་ཆེན་པོ་སྐད་གཉིས་སྨྲ་བ་རྣམས་ཀྱི་གཙུག་གི་ནོར་བུ་ཤང་སྟོན་རྡོ་རྗེ་རྒྱལ་མཚན་གྱི་ཞལ་སྔ་ནས་བསྒྱུར་རོ།། །། ། །སིདྡྷི་རསྟུ། མགོན་པོ་རང་གི་གཟུགས་ཀྱི་བདག་པོ་ཁྱོད་ཀྱི་  
གཟུགས་ནི། །ཡིད་འཕྲོག་དོ་ཤལ་ཕྲེང་བས་དགའ་འོས་འདི་འདྲ་གང་ན། །ཤིན་ཏུ་གདུལ་དཀའི་སེམས་ཅན་ཞི་བའི་ཆེད་དུ་འཕྲོ་བའི། །འཇིགས་རུང་རྒྱུན་ཆ་ལག་འགྲོ་རབ་ཏུ་ཐོབ་པའང་གང་ན། །དབང་པོ་བར་མཚམས་མེད་པའི་མུ་ཏིག་རྣམས་ཀྱི་ཚོགས་ཀྱིས། །བརྒྱན་པ་ཁྱོད་ཀྱི་སྐུ་འདི་རབ་  
  
།དུས་སུ་བསྟེན་པ་འོས་པ་མེ་ཏོག་ཕྲེང་བ་གསར་བ། །ལྡན་པ་ལྟ་བུར་སུ་ཡི་སྙིང་ནི་འཕྲོག་པར་མི་བྱེད། །མགོན་པོ་ཀྭ་ཡེ་གལ་ཏེ་ཁྱོད་ཀྱི་མཛེས་པ་བདུད་རྩིའི།། །ཆུ་གཏེར་རླབས་ཆེན་བྱས་པར་ངལ་བ་མཆོག་ཏུ་སྟོན་ན། །འགྲོ་བའི་མིག་ནི་རབ་ཏུ་མཛེས་པར་རྟོགས་པར་  
བྱེད་པར༑ །མངོན་པར་འདོད་པ་དག་དང་ལྡན་པར་འགྲོ་བར་བྱེད་དོ། །མཆོག་སྦྱིན་སྲིད་ལས་འདས་པར་བདག་གི་ཡན་ལག་རྣམས་ནི། །གདོན་མི་འཚལ་བར་གསལ་བ་ཁོ་ནར་དགའ་བ་དང་བྲལ། །བསྟེན་པར་འབྱུང་མོད་ཁྱོད་ཀྱི་གསུང་གི་བདུད་རྩིའི་བཏུང་བའི། །སྣོད་གྱུར་རྣ་བ་ཟུང་སྤྱར་  
པ་འདི་དགའ་བའི་རྒྱུའོ། །མཐུ་སྟོབས་མཉམ་པ་མེད་པ་གང་ཞིག་ཁྱོད་ལ་བསྟེན་ཡང། །ཞི་བའི་བདུད་རྩི་བཅུད་རྣམས་ལ་ནི་དགའ་དང་བྲལ་བ། །བླུན་པོ་གཡེངས་པའི་བློ་ཅན་བདག་ལྟ་བུ་ཡི་སྐྱེ་བོ། །མི་འབྱུང་འགྱུར་བའི་རབ་མཆོག་གཅིག་པོ་འདི་ནི་ཁྱོད་ལ་སློང་ངོ། །ལུས་འཛིན་རྣམས་  
ཀྱི་མིག་གི་དགའ་སྟོན་སྒྲུབ་ལ་ཟླ་བ། །ཁྱོད་ཀྱི་དྲིན་གྱིས་དགེ་བ་ཡང་དག་རྒྱས་པའི་དབང་ལས། །སྐྱེ་བོ་མཁས་རྣམས་སྲིད་པ་ཞིག་པ་རྣམས་ཀྱི་ལམ་ནི། །དབྱེ་བ་བརྒྱད་དང་ལྡན་པར་བདེ་བླག་ཁོ་ནར་འགྲོའོ། །ངག་གི་རྒྱལ་པོ་ཁྱོད་ཀྱི་ཞབས་ལ་བརྟེན་པའི་བློ་ཡིས། །སྙིང་པོ་ཐོབ་པའི་སྐལ་  
ལྡན་རྣམས་ནི་འགྲོ་བ་ཀུན་དུ་འང། །བདེ་དང་སྡུག་བསྔལ་ཁྱད་པར་འཕགས་ལ་སོགས་པའི་རྒྱུ་ནི། །སྐྱེས་པ་རྣམས་ཀྱིས་དྲན་པ་ཉམས་པར་འགྱུར་བ་མེད་དོ། །ཁྱོད་ཀྱི་ཞབས་དག་ཡོངས་སུ་བསྟེན་པར་འོས་པ་རྣམས་ཀྱི་ཡིད། །མ་ལུས་དྲི་མའི་ཚོགས་དང་བྲལ་ལས་གསལ་བའི་ངང་ཚུལ་ཅན། །རབ་  
ཏུ་རྒྱས་པའི་ཡོན་ཏན་དག་གིས་ཆེ་བའི་བློ་གྲོས་དག་ཕུན་ཚོགས་རང་བཞིན་བདེ་བ་ཅི་ཡང་འགྲོ་བར་སྐྱེད་པར་བྱེད། །དག་པར་བྱས་པའི་གསེར་ལྡན་མཛེས་པའི་སྐུ་ཅན་མཆོག་ཏུ་སྒེག་གསལ་བའི་གསུང་གི་ངང་མོ་རྣམས་ཀྱིས་བསྟེན་བྱ་རྒྱལ་བ་ཡི། །ཡིད་མཚོར་པད་སྡོང་ལྡན་པ་གཅིག་པོར་  
ངང་པ་སྙན་སྒྲོགས་ཏེ། །འཇམ་པའི་དབྱངས་ཞེས་གྲགས་པས་འདིར་ནི་ཁྱོད་ལ་བསྲུང་གྱུར་ཅིག་མགོན་པོ་བཟོད་པར་དཀའ་བའི་ཉོན་མོངས་འདི་གསུམ་རྣམས་ལ་ནི། །རྣམ་པར་དཔྱོད་པ་ཕྲ་མོ་དག་ཀྱང་གལ་ཏེ་བྱ་དཀའ་བར། །གསལ་བར་འགྱུར་ན་འཇིག་རྟེན་གསུམ་པོ་འདིར་ནི་མིག་དང་ཡིད།།  
  
༄༅། །དགའ་བྱེད་སྐུ་འདི་འདྲ་བ་ཐོབ་པ་ངེས་པར་གང་ན་ཞིག་ཆེ་བའི་འོད་ཟེར་འཕྲོ་བའི་རིན་ཆེན་ཚོགས་རྣམས་འཛིན་པ་ཡི། །ཆུ་ཡི་གཏེར་དུ་ཆུ་རྣམས་རྣམ་པར་གསལ་བར་བྱས་ནས་ནི། །གལ་ཏེ་ངེས་པར་བལྟ་བར་གྱུར་ན་ཁྱོད་ལྟ་བུ་རྣམས་ཀྱི། །སྐུ་ལ་མཛེས་པའི་རྒྱུན་ནི་རབ་མཛེས་འདི་ལྟ་བུ་  
འདི་ཡང། །མགོན་པོ་ཟབ་མོའི་སྒྲ་དབྱངས་མཐོན་པོ་རྣམས་ཀྱིས་ཁྱོད་ལ་གང། །ཡིད་འོང་བདུད་རྩིའི་རྒྱུན་རྣམས་འབེབས་བྱེད་དགའ་དང་སྐལ་བཟང་དག་སྤྲོ་བྱེད་སྤྱོད་ཚུལ་ཤིན་ཏུ་ཡིད་འོང་དབྱར་གྱི་ཚུ་འཛིན་གྱི། །རྗེས་སུ་གསལ་བར་འགྲོ་སྟེ་དེ་ཉིད་རྨ་བྱ་མྱོས་བྱེད་ཀྱང། །དཔྱིད་ཟླ་བཞིན་དུ་  
ཁྱོད་ལ་འགྲོ་བ་གསུམ་པོ་རབ་དགའ་བ། །བླ་མེད་སྐྱེད་བྱེད་ཨུཏྤལ་ཤིང་གི་ཡལ་ག་མིག་གི་ནི། །མཛེས་པའི་མེ་ཏོག་གིས་མཐོང་སྦྲང་རྩིས་མྱོས་པ་བུང་བ་ཡི། །སྒྲ་རྣམས་འཇམ་པའི་དབྱངས་བྱེད་ཚུལ་ཅན་འདི་ཡིས་རྒྱལ་གྱུར་ཅིག་ཁྱད་པར་འཕགས་པའི་ཡོན་ཏན་ཀུན་གྱིས་དགའ་བ་མཆོག་རབ་ཐོབ་  
པ་ཡི། །ཤེས་ལྡན་སྦྲང་རྩིའི་བརྟུལ་ཞུགས་རྣམས་ཀྱིས་ཉེ་བར་བསྒྲགས་པར་བྱ་བ། །རྒྱལ་བའི་ལུགས་ཀྱི་རྒྱན་དུ་གྱུར་པ་ཁྱོད་ཀྱི་སྤྱོད་ཚུལ་ཁོ་ན། །དཔྱིད་ཀྱི་ཐིག་ལེ་ཙཱུ་ཏ་གསར་པ་དག་ནི་མིན་ནམ་སྙམ་མོ། །གདོང་པ་བསྐྱོགས་པས་གདོང་ཕྱོགས་རི་དགས་བདག་པོའི་རྒྱལ་ལ་བཅིབས་པ། །  
ཐུགས་རྗེས་ཤིན་ཏུ་མཆོག་ཏུ་གྱུར་ཅིང་མངོན་པར་མཐོ་བའི་རྩ་བ། །རབ་ཏུ་མཛེས་པ་ཉིད་ཀྱིས་གསེར་དང་ཁ་བའི་རྐང་བ་བཟུང་བ། །སྨྲ་བའི་རིགས་ཀྱི་ལྷ་ཉིད་ལ་ནི་དལ་བུ་མིན་པར་ཕྱག་འཚལ། །སྤྲོས་པ་མཐའ་དག་རབ་ཏུ་ཞི་བར་གྱུར་དང་སྒྲིབ་པ་མེད་པས། །རབ་ཏུ་རྒྱས་པའི་བློ་དང་ཏིང་ངེ་འཛིན་གྱི་  
བདུད་རྩི་བསྟེན་པ། །ཁྱེད་ཀྱི་ཐུབ་པའི་སྤྱོད་ཚུལ་མི་ཕན་འཇོམས་པའི་རྣམ་པར་གནོན་པས། །གཞན་གྱིས་མི་ཐུབ་པ་ཡི་སྲིད་པ་གསུམ་རྣམས་འདུལ་བར་བྱེད་དོ། །རབ་ཏུ་འཇིགས་སུ་རུང་བའི་ཡུལ་ཅན་རྣམས་ཀྱི་བརྩེ་བ་མེད་པའི། །སྤྱོད་པས་རབ་ཏུ་ཞི་བ་སྒྲུབ་པའི་ཆེད་དུ་འགའ་ཞིག་ཏུ་ཡང། །ཐུགས་  
རྗེས་ཁྱོད་ཀྱི་ཕྱག་གི་ཡོངས་འཇོམས་ཕྲེང་བ་བཞིན་དུ་འཇིགས་རུང། །རྣམ་པ་སྣ་ཚོགས་མཚོན་ཆ་སྒྲོགས་པར་བྱེད་རྣམས་རྣམ་པར་རོལ་ལོ། །མཆོག་སྦྱིན་དགེ་ལེགས་ལོངས་སྤྱོད་དང་ནི་ཡུལ་ལ་ཆགས་པ་བྲལ་བ། །འཁྲུལ་བ་མེད་དང་བདུད་རབ་འཇོམས་དང་སྲིད་གསུམ་ལ་ཕན་ཕུན་སུམ། །ཚོགས་  
  
།དེ་ཡང་ཁྱེད་ལ་གུས་པ་ལ་སྟེ་ལམ་གཞན་གནོད་མེད་མེད་དོ། །གལ་ཏེ་དབང་པོ་རྣམས་ནི་བསྡམས་པས་འགའ་ཞིག་དག་ཏུ་གུས་པ། །གཡོ་བ་མེད་པའི་བློ་ཅན་ཁྱོད་ཀྱི་ཆ་ཤས་ཅི་ཡང་བསྒོམས་ན། །སྐྱེ་བོ་འདི་ལ་རིང་བོར་མི་ཐོགས་  
ཆུ་གཏེར་སྐ་རགས་དག་གིས། །བརྒྱན་པའི་ནོར་འཛིན་འདི་ནི་རང་ཉིད་ངེས་པར་འདམ་པར་བྱེད་དོ། །ཁྱོད་ཀྱི་འདུན་སར་འཆི་མེད་བུད་མེད་རྣམས་ནི་ངེས་པར་ཡང་བྱས་ཀྱང། །མཛེས་པ་འདོད་པ་བཞིན་དུ་རྡུལ་གྱིས་གང་བས་རྣམ་རོལ་སྤུ་ལོང་རྣམས། །མཆོག་ཏུ་ཐོན་པ་རྣམས་ཀྱི་ནུ་མ་གས་ཤིང་སྐ་  
རགས་ཆེས་ཆེར་བཅིངས་པ་ཡི། །སྟོབས་ཅན་ཆེས་ཆེར་འདར་བའི་འདོད་ལྷའི་རྣམ་པར་བསྒྱིངས་པ་འཛིན་པར་བྱེད། །གང་གི་ཡན་ལག་རྣམས་ཀྱིས་དཔེ་ཡོད་མིན་པའི་དགའ་འོས་བསྟེན་པ་ཡིས། །མཆོག་ཏུ་རྒྱ་ཆེའི་གཟུགས་གཞན་མ་ལུས་རྣམས་ལ་དགའ་བར་འཕྲོག་པར་བྱེད། །སྐུ་ལུས་ཉམས་པ་མེད་  
པ་དབང་པོའི་མདའ་རྟེན་རྣམ་པར་འདུལ་བ་ཡི། །གཞི་ཡི་མཆོག་རབ་སྣ་ཚོགས་འོད་ཟེར་ཕྲེང་བ་ལྡན་འདི་རྒྱལ་གྱུར་ཅིག་རྒྱལ་བའི་ཁུར་བུ་ཞལ་གྱིས་མཆེས་པ་ཁྱོད་ཀྱི་འདུན་སར་དགའ་བ་ཡིས། །ཏིང་ཏིང་ལྕགས་དང་མ་འབྲེལ་མེད་པར་བསྒྲགས་པའི་སྒྲ་སྙན་ཕྲ་མོ་ཡིས། །རྣམ་པར་བསྲེས་པའི་  
རྒྱུད་མ་བསྐྱོད་པ་མཛེས་པའི་ལྔ་པ་ལྟ་བུ་དག་རང་གི་ཆེ་བ་འདོད་པའི་ཚུལ་ཅན་སྒྲ་དབྱངས་སྲེད་པ་འཆད་པར་བྱེད། །མགོན་པོ་འགྲོ་བ་ཕམ་པར་བྱེད་པའི་གླང་པོ་གཡོ་མེད་བྱེད་པ་ཡི། །ལྕགས་སྒྲོག་དྲ་བ་ལྟ་བུའི་དཔུང་རྒྱན་དག་གིས་བརྒྱན་པར་བྱས་གྱུར་ཅིང། །ངན་འགྲོའི་ལམ་གྱི་སྒོ་གཏན་ཆེན་པོ་  
རབ་དྲེགས་ཡིད་སྲུབ་འཇོམས་བྱེད་པ། །བདེ་བར་གཤེགས་པའི་དགའ་བ་ཁྱོད་ཀྱི་ཕྱག་གི་ལྗོན་ཤིང་རྒྱལ་གྱུར་ཅིག་བདག་པོ་ཁྱོད་ཀྱི་མཆོག་ལས་རྣམ་པར་རྒྱལ་བས་ཡང་དག་བསགས་པ་ཡི། །གྲགས་པའི་དཔལ་ནི་སྲིད་པའི་སྤྱི་བོར་ཆེ་བའི་ཡོན་ཏན་ཕུན་ཚོགས་པ། །འབྱུང་བར་བྱེད་པ་དྲི་མ་  
མཐའ་དག་རྣམ་པར་བྲལ་བས་གཙང་བ་ཡི། །རྗེས་སུ་སྟོན་ཀའི་རི་བོང་ཅན་གྱི་ཆ་ཤས་དག་གིས་འགྲོ་བར་བྱེད། །དྲི་བཟང་དག་ལ་གསལ་བར་འདུས་པའི་སྦྲང་རྩིར་བྱེད་པའི་ན་ཆུང་རྣམས། །འཁོར་བ་བཟོད་པ་བདེ་བར་གཤེགས་པ་སྔོན་པོའི་བདེ་བ་འཕེལ་བྱེད་པའི། །ཕྲེང་བ་རོ་ཡི་ཁུ་བ་ལྡན་པ་འཆི་  
  
༄༅། །མེད་བདག་པོའི་བུད་མེད་ཀྱིས། །རྣམ་པར་བཀོད་པ་འདི་ནི་ཁྱོད་ཀྱི་སྤྱི་བོར་རྣམ་པར་རོལ་པར་བྱེད། །གང་ཕྱིར་བརྩེ་ལས་འདས་བློ་ཅན་ལ་སྡོམ་བརྩོན་མིན་པའི་གོ་འཕང་བགྲོད། །འགྲོ་བ་གཞན་ལ་ཕན་པའི་མཁས་པ་རྣམས་ནི་རབ་ཏུ་རྒྱས་པར་མཛད། །ཅེས་ཏེ་ཁྱེད་ཀྱི་  
ཡོན་ཏན་ཁ་བ་བསགས་པའི་མཛེས་པས་ནམ་མཁའ་ཡང། །རང་གི་ནོར་བུ་ཉི་མ་ཉེ་བར་བཅོམ་པ་ཅན་ནི་སྐྱེད་པར་བྱེད། །ཤིན་ཏུ་དགའ་བར་མཛད་པའི་གསུང་ཅན་རྒྱུན་ཆད་མེད་པར་གསར་བ་དང། །གསར་པར་བསྟོད་པ་སྡོམ་བརྩོན་ལེགས་པར་བསྡམས་པ་མཆོག་རྣམས་དག་གིས་  
ནི༑ །ཡོན་ཏན་དགྲང་བྱ་མིན་པ་ཁྱོད་ཀྱི་ཡོན་ཏན་ཚོགས་ཀྱི་ཚད་རྣམས་ནི། །ཆུ་གཏེར་རྣམས་ཀྱི་ནོར་བུའི་ཚོགས་ཀྱིས་ཇི་ལྟར་ཡང་དག་འཇལ་བར་བྱེད། །ཐུགས་རྗེ་ཤིན་ཏུ་ཆེ་བ་བྱིས་པའི་བློ་ཅན་རྣམས་ཀྱིས་བཀོད་པའི་སྐྱེ་བོ། །མཐའ་དག་རྣམ་མང་རྣམས་ཀྱི་སྣ་ཚོགས་བློ་ཡི་  
རོལ་པ་བྱེད་པ་རྣམས་ཀྱིས། །གཡོ་བ་མེད་པས་བརྟན་པ་མ་ལུས་འགྲོ་བ་ལ་རུང་ལོངས་སྤྱོད་རྣམས་ཀྱི། །ས་གཞི་ལྟ་བུ་ཁྱོད་ཀྱི་སྐུ་ལུས་འདི་ཡིས་འདིར་ནི་རྒྱལ་བར་གྱུར་ཅིག་བླུན་པོའི་བློ་ཅན་རྣམས་ཀྱི་ངོར་ནི་ཐུགས་རྗེ་ཡང་དག་ལྷག་ཅིང་ལྕི་བ། །དགེ་ལས་བྱུང་བ་ཡང་དག་  
ཚོགས་པ་ཕྱག་གི་མཐིལ་དུ་ཨུཏྤལ་བསྣམས་པ། །རྒྱལ་བའི་རིགས་ཀྱི་ས་ཡི་ཁོར་ཡུག་རྣམས་ནི་ཁྱོད་ཀྱི་ཁུར་བུར་བསྐུར་བར། །དཀའ་བ་མིན་ཞེས་འདི་ན་བློ་གྲོས་ཆུང་དུ་རྣམས་ཀྱང་སྒྲོགས་པར་བྱེད་དོ། །མགོན་པོ་ནམ་མཁའི་བར་དུ་བཀྲམ་པའི་ཆང་གི་དྲི་བཟང་པ་བསྣམས་པས།།  
གསང་མཐོར་སྨྲ་བ་མྱོས་ཤིང་སྒྲོགས་པའི་ལག་ལྡན་ཚོགས་རྣམས་འཇོམས་པར་བྱེད་ཅིང། །སྒྲོགས་ལ་འབད་པས་སྤྲིན་ལས་རྒྱལ་བ་གླང་ཆེན་དབང་པོའི་རྣམ་པར་རོལ་པ། །རྒྱ་ཆེ་བ་ནི་སྣ་ཚོགས་ནགས་ཀྱི་ནང་འདི་རྣམས་སུ་འཛིན་པར་མཛད་དོ། །འགྲོ་ལ་ཕན་པ་བསྒྲུབ་པར་  
བྱ་བའི་བློ་ཡིས་གོ་ཆ་བཅིངས་པ་ཁྱོད་ལ། །ཡོངས་གདུང་ཕྲ་མོ་གང་ནའང་ཅི་ཞིག་ཀྭ་ཡེ་དམ་བཅས་ཉམས་པ་མེད་པ། །གང་ཕྱིར་བདུད་ཀྱི་ཆུང་མའི་སྐྱེ་བོའི་ལག་པ་དག་ནི་འདོད་པར་འོས་པའི། །འགྲམ་པའི་གཞི་ལ་མཁུར་རྩི་གསར་པ་འགོད་པར་བྱེད་ལ་ལེ་ལོ་ཁོ་ནའོ། །དཔེ་མེད་  
  
།གཟིགས་པ་ཁྱོད་ཀྱི་གཞོན་ནུའི་རོལ་པ་གསེར་བཟང་གིས་ནི་སྟག་གི་སེན་མོའི། །རི་མོ་བྲིས་ཤིང་རབ་མཛེས་ཟུར་ཕུད་ལྔ་རྣམས་རྣམ་པར་བཀོད་པར་བྱས་པ། །འདི་ཡིས་འཇིག་རྟེན་སྐྱོང་བ་བརྒྱད་པོ་རྣམས་ནི་ལྷག་པར་  
དགའ་བར་མཛད་དོ། །ཇི་ལྟར་འདིར་ནི་ཁྱོད་ཁོ་ན་ལ་མཆོག་གི་ཉམས་ཀྱི་ཁྱད་པར་རབ་འདོད་པའི། །འབྱོར་པ་མ་ལུས་བདེ་བའི་ཡལ་གའི་རྩེ་མོ་ལྡན་པ་ཡང་དག་འབྱུང་འགྱུར་བ། །དེ་ལྟར་བདག་གིས་ཡོན་ཏན་རྣམས་ཀྱིས་ཤིན་ཏུ་ཁྱབ་པ་ལྟ་བུར་འགྲོ་རྣམས་ཀྱི། །ཅི་ཞིག་ལྟར་གྱུར་ཅིག་ཅེས་ཁྱོད་ཀྱི་འདུན་  
ས་དལ་བུས་འདིར་ནི་ཡོངས་སྨིན་གྱུར། །འཆི་མེད་རི་བོའི་ལྟོ་བ་ལྟ་བུར་བྲང་གི་གཞི་ནི་རྣམ་པར་ཡངས་པ་ཅན། །ཞབས་ཀྱི་ཡལ་གའི་འོད་ཟེར་ཐང་ལས་སྐྱེས་པའི་པདྨའི་ནགས་ཀྱི་གཟུགས་བརྙན་ཏེ། །སྣང་བར་བྱེད་པ་བརྒྱ་ཕྲག་རྣམས་ལས་ལྷག་པར་གསལ་བའི་གཟི་ཡིས་བརྒྱན་བྱས་པ། །མཐར་བྱེད་དྲེགས་པ་  
འཇོམས་བྱེད་སྲིད་གསུམ་མགོན་པོའི་ས་རྣམས་འཛིན་པ་རྒྱལ་གྱུར་ཅིག་རྣམ་པར་རྨོངས་པ་རྒྱ་ཆེའི་མུན་པའི་ཚོགས་ཀྱིས་ངེས་པར་བཅིངས་པ་རྣམས་ཀྱིས་ནི། །ཁྱོད་ཞབས་པདྨ་དག་ནི་བསྟེན་པའི་དགའ་སྟོན་བདེ་ལ་གལ་ཏེ་མི་གུས་ན། །ས་འོག་ཕུག་པ་རྒྱ་ཆེ་སྲིད་པ་དོག་པོ་རྣམས་སུ་གནས་པ་དོན་མེད་ཅིང། །ཡུན་རིངས་  
བདུད་རྣམས་ཀྱིས་ནི་བཅོམ་མོ་གཞོན་ནུ་རྒྱལ་བའི་རིགས་ཀྱི་ཉི་མ་ཀྱེ། །བདག་པོ་ཕྱོགས་སུ་ལྗིད་པའི་བརྩེ་བ་བསྟེན་པའི་སྡོམ་བརྩོན་རིགས་ཀྱེ་ཁྱོད་ལ་ནི། །མཆོག་ཏུ་འདུས་པ་རྣམས་ཀྱིས་ཚེ་ནི་ཤིན་ཏུ་གཡོ་བ་འདི་རྣམས་བསྐུལ་བ་ནི། །བརྒྱ་ཕྲག་རྣམས་སུ་ཉེ་བར་བསྒྲུབས་པའི་འབྲས་བུ་ཆེན་པོ་ལྟ་བུར་རྣམས་བྱས་ཏེ། །  
ཆུ་སྐྱེས་འདབ་མ་ལྟུང་བའི་ཆུ་ནི་རྒྱན་དུ་རུང་བའི་དངོས་པོར་གྱུར་པ་བཞིན། །མཆོག་སྦྱིན་ཁྱོད་ཀྱི་ཡོན་ཏན་རྣམ་པར་རྒྱས་དང་འདྲིས་པས་དག་པར་བྱས་པ་ཡིས། །ངག་གི་འབྱོར་པ་ཅན་ནི་སྦྲང་རྩིའི་རང་བཞིན་སྙན་ཚིག་གཞི་དང་དགའ་ལྡན་པའི། །མཆོད་སྦྱིན་ལྡན་དང་རྣ་བའི་བདུད་རྩིར་མངོན་པར་མཆོད་པའི་གཞིར་  
གྱུར་ངེས་བརྗོད་ཀྱི། །བུམ་པ་ཅན་གྱི་ཞལ་ནི་ཞལ་བཟང་བྱེད་པོ་དེ་གཅིག་པུ་ཡིས་ཀུན་དུ་ཐོབ། །དཔང་པོ་སྲིད་པ་གསུམ་གྱི་དགའ་བ་རབ་སྟེར་རྒྱལ་བའི་བརྩོན་འགྲུས་དཔྱིད་ལ་ནི། །ལྷན་ཅིག་བྱེད་པ་འཕྲོ་བ་ཉིད་ཀྱིས་མཆོད་པར་གྱུར་པར་ཁྱོད་ཀྱི་བྱ་བ་ཡིས། །གསུང་རབ་སྙེ་མ་རྣམས་ལས་ཟག་པ་ཞི་བ་བདུད་རྩིའི་  
  
༄༅། །བཏུང་བའི་དགའ་བ་ཡིས། །སྡོམ་བརྩོན་རྐང་དྲུག་པ་དང་མཁས་པ་སྙན་པར་སྒྲོགས་པའི་ཁུ་བྱུག་གསོ་བར་བྱེད། །སྨྲ་བ་མད་པོའི་གཉིས་འཐུང་འཇོམས་མཛད་བེར་བར་གཤེགས་པའི་ཐུགས་ཀྱི་ས་འཛིན་གྱི། །ཕུག་པ་ཟབ་བའི་ཁང་པ་ལྡན་པ་སྲིད་པ་གསུམ་གྱི་ནགས་ཀྱི་ལྷ་གང་ཡི། །  
དབང་པོ་འགའ་ཞིག་ཏུ་ཡང་ཁྱོད་ཀྱི་འཇིགས་པས་བདུད་ཀྱི་གཏུམ་པོའི་དཔུད་ཆེན་ནི། །རྩེད་མོའི་རི་ཡི་རྒྱ་མཚོར་བལྟམས་པ་རི་དགས་མོ་ལྟར་རིང་དུ་འབྲོས་པར་བྱེད། །མགོན་པོ་རྣམ་པར་གནོན་པར་གྲགས་པ་གདུལ་བར་དཀའ་བ་རྣམས་ནི་གདུལ་བ་ཡི། །ཆེད་དུ་འགའ་ཞིག་ཏུ་ཡང་ཐུགས་རྗེའི་ཤུགས་ལས་  
གང་གི་ཞབས་ཀྱི་རྩེ་མོ་ཡིས། །ཉན་པར་འདོད་པ་འཇིགས་བྱེད་དུ་བའི་སྒྲ་ལས་གཅིག་ཏུ་འཇུག་བྱེད་འཇིག་རྟེན་གསུམ། །དམན་ཡང་མནན་འདི་ཐིམ་དང་མྱུར་དུ་རང་གནས་མིན་པར་འགྲོ་བྱེད་སྐུ་འཛིན་བྱེད། །དགེ་བའི་འབྲས་སུ་ལྟ་བུའི་བུམ་པ་བཟང་པོ་རྣམས་འཛིན་གཙོ་བོ་དཔག་བསམ་ཤིང་གིས། །མཛེས་པ་ཕུན་  
སུམ་ཚོགས་པར་གང་གྱུར་དེ་ཉིད་སྦྱི་བོར་བླ་མ་གཅིག་གིས་བསྐྱེད་དེ། །བཤད་པར་མཛད་པས་གཡོབ་པའི་ཕྱག་གི་ཕྱག་སྐྱེས་རྣམས་ཀྱི་མཆོག་ཏུ་གསལ་བ་དཔུང་པའི། །ཡལ་ག་འདི་ནི་མེ་ཏོག་རྒྱས་པའི་འཁྲི་ཤིང་རླུང་གིས་གཡོ་བ་ལྟ་བུར་སྣང་ངོ། །མ་ལུས་སངས་རྒྱས་རིགས་ཀྱི་རྙོག་པ་མད་པའི་ཆ་ཤས་  
གཏེར་གྱི་སྤྱོད་ཚུལ་འདི་རྣམས། །གལ་ཏེ་སྙིང་ལ་ཀུན་ནས་ཀུན་ན་གྲང་བ་ཆེན་པོའི་དོ་ཤལ་ཉམས་པར་འགྱུར་ཏེ། །གལ་ཏེ་ལྕེ་ཡིས་ཇི་ལྟར་འདོད་པར་བྱས་ན་སྦྲིན་གྱི་སྙིང་པོའི་གྲགས་པ་ཅི་ཞིག་གལ་ཏེ་རྣ་བ་གང་བར་བྱས་པར་གྱུར་ན་ནོར་བུའི་རྣ་རྒྱན་ངེས་པར་བཅོམ་ལགས། །བསོད་ནམས་ཚོགས་རྣམས་ཉེ་བར་  
བསགས་པ་མཉམ་པ་མེད་པའི་བདག་ཉིད་ཆེན་པོ་ཁྱོད་ཀྱི། །ཞབས་གདན་ནོར་བུའི་རང་བཞིན་དག་གི་སྟེགས་ནི་བདེ་སོགས་ལག་པའི་མཐིལ་གྱི་བདེ་བ། །སྟེར་བའི་བསྙེན་བཀུར་བྱེད་པ་རྣམས་ཀྱིས་མ་ཚིམ་གྱུར་བ་བཞིན་དང་མཆོད་སྦྱིན་བརྒྱ་པ། །འདུད་པ་ན་ནི་མགོ་ལས་ཏཱ་མ་ལ་ཡི་ལོ་མ་ཐོབ་སྟེ་རང་ཉིད་གསལ་ལོ།།  
གཞན་གྱི་དོན་ལ་གནས་པ་ཤིན་ཏུ་བརྟན་ལྡན་རྣམས་ཀྱི་དབང་པོ་སྣ་ཚོགས་ཐུགས་རྗེ་ཡི། །སྒོ་ནས་འདུས་པའི་སྣ་ཚོགས་འདོད་ལྡན་ཉམས་ཀྱི་གནས་གྱུར་གསོན་ཅིག་བདག་གིས་རིགས་ལགས་སོ། །བླ་མ་གང་གིས་བདག་གི་སྡིག་པ་རྣམ་པར་བསྒྱིངས་པ་ཀུན་ནས་ནུན་པར་བྱེད་པ་རྣམས། །འཕྲོག་བྱེད་དག་བྱེད་རྣམས་  
  
།རྒྱལ་བ་མཆོག་གི་རིགས་ཀྱི་ཆུ་གཏེར་འཕེལ་ལ་བཅུད་རྩིའི་འོད་ཅན་ཤེས་རབ་མཛེས་མ་དང། །འགྲོགས་ལ་ཡིད་སྲུབ་གཏམ་ལ་མི་གུས་འཇིགས་རུང་འཁྲུལ་པའི་མཚན་མོ་ཡོངས་སུ་འདུས་པ་ལ། །ཉི་མའི་བརྟུལ་ཞུགས་འཛིན་པ་སྣ་  
ཚོགས་ཉོན་མོངས་རི་དགས་ཡང་དག་འཇོམས་པ་སྒྲུབ་ལ། །སྟག་གིས་རྣམ་པར་རྩེན་པའི་དཔལ་ནི་ཁྱེད་རྣམས་དག་ལ་རྟག་ཏུ་བསྲུང་བར་གྱུར་ཅིག་དྲི་མེད་སྟོན་ཀའི་ཟླ་བའི་འོད་ཀྱིས་ཡོངས་བསྐོར་ཟླ་བའི་གཟུགས་ལས་མ་ལུས་དགའ་བར་བྱ་ལ། །རིན་ཐང་མེད་པའི་འཛུམ་པའི་ནོར་ལྡན་ཞལ་ཅན་དྲག་པོའི་གདོན་  
རྣམས་གདུལ་བ་ཐུགས་རྗེ་ཉིད་ལས། །འབད་མཛད་ཁྱོད་ཀྱི་ཁམས་གསུམ་རྣམ་པར་རྒྱལ་བའི་གནས་སྐབས་ནང་གི་སྐྲག་པའི་མྱུ་གུ་ལྟ་བུར། །ལུས་སྐྱེས་ལང་ལོང་གྱུར་པའི་ལྷ་ཡི་ཐུབ་པའི་ཚོགས་རྣམས་དག་གིས་མཐོང་ནས་ཉམས་པར་གྱུར་ཏོ། །འཇིགས་པས་ཉམས་པའི་གཞོན་པ་རྣམ་དག་ཤིན་ཏུ་རིང་བར་  
བྲལ་ཞིང་བརྟན་བའི་ཆེད་དུ་འོངས་པའི། །འཆི་མེད་རྣམས་ཀྱི་གུས་པ་ལྕི་བ་ཁྱད་འཔགས་ཡིད་ནི་གསལ་བར་བྱེད་ལ་རྒྱུ་དང་འདྲ་བ། །ཤུགས་སྟོབས་མཁའ་ལྟར་དཔག་ཏུ་མེད་པ་དུས་མཐའི་སྤྲིན་གྱི་སྒྲ་ལས་ལྷག་པའི་སེང་གེའི་སྒྲ་ཅན། །བདུད་རྣམས་ཡོངས་སུ་ཉམས་པར་བྱས་པ་ཁྱོད་ཀྱི་སེང་གེའི་རྣམ་པར་རོལ་པ་  
འགྲོ་ལ་གྱུར་ཅིག་ཚོགས་རྣམས་ལ་ཁྱབ་སྟོན་ཀའི་ནམ་མཁའི་དཀྱིལ་ལྟར་ཤིན་ཏུ་དག་པའི་བློ་ཡི་ལྷག་པར་བསྟེན་པ། །བཟོད་དཀའི་གདུང་བས་འཁྲུགས་པའི་དཔག་མེད་སེམས་ཅན་ཁམས་ཀྱི་དབང་གྱུར་ཐུགས་རྗེ་དམ་པས་ཕྱུག་པ། །ཡང་དག་བསྐྱེད་དང་མྱ་ངན་འདས་ལ་རྟག་ཏུ་མི་གནས་གསུང་ལྡན་རྣམས་  
ཀྱི་མཆོག་ཏུ་གྱུར་པ། །སྤྱོད་ཚུལ་འདི་འདྲ་བ་ནི་མིང་ཙམ་གྱིས་ཀྱང་གཞན་གྱི་གྲུབ་པར་མངོན་པར་འགྲོ་བ་མ་ལགས། །དྲག་པོར་གདུང་བས་རྣམ་པར་བཞུ་བའི་ལྕག་གི་ཟེར་དང་འདྲ་བའི་མིག་ཟུར་སྡོམ་པའི་སྐད་ཅིག་ལ། །སྣ་ཚོགས་ཡང་དག་འཕྲོ་བ་དབང་གྱུར་ཕྱོགས་བཞིའི་དབང་ཕྱུག་རང་བཞིན་གྱིས་མཐོར་སྐྱེས་པའི་  
བདག་ཉིད་ནི། །རྣམ་པར་འཕྲུལ་པའི་སྤྲོས་པ་རྒྱས་པ་སྤྲོ་བྱེད་མདའ་ལྔ་པ་ནི་འཇོམས་བྱེད་རྣམས་དང་མཛེས་མ་ཡི། །སྐྱེ་བོ་བཅུ་ཡི་བདག་ཉིད་ཀྱིས་ཀྱང་རབ་ཏུ་འདོད་བྱའི་ངོ་མཚར་དཔལ་ནི་ཅི་ཡང་རྒྱས་པར་བྱེད། །མ་རིག་མངོན་པར་བཅོམ་པ་ཁྱོད་ལ་མཆོད་པར་འདོད་པའི་རིག་འཛིན་བུ་མོ་དྲི་བཟང་གིས་བཀུག་  
  
༄༅། །པའི༑ །བུད་བའི་ཚོགས་རྣམས་དགའ་བས་སྒྲོགས་ཤིང་མཆོག་ཏུ་རོལ་པའི་མེ་ཏོག་ཕྲེང་བ་འཛིན་མ་མཛེས་མ་ཡི། །འོད་ཟེར་སྤྲོམ་རྣམས་ཀྱིས་ནམ་མཁའ་ཀུན་ཁྱབ་པ་ནི་མིག་གི་ཟུར་མིག་མཛེས་པ་བསྟེན་པ་ཡིས། །རབ་རྒྱས་ཀུནྡའི་ཚོགས་གྱིས་རབ་དཀྲིགས་བཞིན་དང་རྡུལ་ཟགས་ཡན་  
ལག་བརླན་པས་ཡང་ཡང་བཀྲུས་པ་བཞིན། །དབང་པོ་བཅོམ་ལྡན་བླ་མར་གུས་པ་ཉིད་དག་ཚིག་གིས་རྟོགས་བྱ་མིན་པ་ཡོན་ཏན་རྒྱ་མཚོ་གང་ཞིག་སྲིད་པའི་ལམ་དུ་འགྲོ་བའི་སྐྱེ་བོ་ཁྱོད་ཀྱི་མཚན་གྱི་རང་བཞིན་གླུ་དབྱངས་རྟག་ཏུ་ལེན་པ་འདིས་ནི། །གཟུགས་དང་སྐྱེ་ཚུལ་དང་ནི་རྣམ་པར་འབྱོར་དང་རྣམ་གནོན་  
ཁྱད་འཕགས་ཕུན་སུམ་ཚོགས་མཐའ། །སྒྲོགས་པའི་གྲགས་པ་དྲི་མ་མེད་པ་སྟོན་ཀའི་ཟླ་ལྟར་མཆོག་ཏུ་རབ་མཛེས་ངེས་པར་བདེ་བླག་སྒྲུབ་བོ། །ངག་གི་དབང་ཕྱུག་མཆོག་སྦྱིན་ཁྱོད་ལ་ནོར་གྱི་ཡུལ་ལ་དགའ་དང་བྲལ་བར་གཏོར་མ་མཐའ་གཅིག་ཉེར་བསྒྲུབས་པའི། །བློ་གྲོས་བཟང་པོས་བདུད་རྩིའི་རྒྱུན་གྱིས་  
བཀྲུས་པར་གྱུར་ཅིང་སྟེང་དུ་འཁོར་ལ་རབ་ཆེར་མྱོས་པ་གླུ་ལེན་པའི། །སྦྲང་རྩི་བྱེད་པའི་ཚོགས་ལྡན་དགའ་བའི་རོལ་པའི་གནས་གཅིག་ཐུབ་པའི་ཡིད་ནི་རྣམ་པར་འགྱུར་བར་བྱེད་པ་ཡང། །སྟོབས་ཡོད་གྱུར་པའི་ལོངས་སྤྱོད་དཔལ་ལྡན་ཉིད་ཀྱིས་རྩེན་པ་མཐོ་རིས་རྣམས་སུ་ངེས་པར་ཉམས་སུ་མྱོང་བར་བྱེད། །  
སྟོབས་རྣམས་ཀྱི་གཏེར་ཁྱོད་ཉིད་གཅིག་པུ་སྐྱབས་བྱས་མི་ནི་ཆང་གི་ལྕི་བའི་འགྲམ་པས་བསྒྲགས་པ་རབ་མཐོ་བའི། །སྤྲིན་དག་ཕམ་བྱེད་གླང་ཆེན་དབང་པོའི་ཚོགས་ཀྱི་དྲི་མ་ཅན་གྱུར་རྣོ་བྱས་མཐའ་དག་མཚོན་ཆའི་འོད་ཟེར་དག་འཕྲོ་པའི་གོས་དག་བཅིངས་པའི་རྐང་ཐང་ཚོགས་ཅན་རབ་མཆོག་ཤིང་རྟ་  
བཞོན་པའི་དམག་མི་བཟང་ལྡན་ཡིག་འཕྲོག་པའི། །ཇལ་སོ་དང་ནི་རབ་ཏུ་འཇུག་དང་དབང་དུ་འགྲོ་བའི་རྟ་མཆོག་རྣམས་ཀྱི་རོལ་པ་ཅན་དཔུང་རྟེན་པར་བྱེད། །མཁས་པ་རྣམས་ཀྱི་ས་ལ་བཞུགས་པའི་དབང་པོ་དགའ་བའི་གནས་གྱུར་རབ་མཆོག་རྒྱ་མཚོ་རབ་སྦྱིན་བསྟེན་པར་མཛད་པ། །བརྗོད་པ་རྣམས་  
སུ་མཐའི་གོ་འཕང་ཅན་ཁྱོད་ཐེ་ཚོམ་སོ་སོར་བཅོམ་པ་གང་ཞིག་རྒྱུན་དུ་དྲན་པར་བྱེད་ན། །ན་ཚོད་ཀྱིས་རོལ་བློན་པོ་ཅན་གྱི་ཚོགས་ནི་ལྔ་པའི་དབྱངས་དག་སྒྲུབ་པར་བྱེད་པའི་ངལ་སོས་དགའ་བར་བྱ་ལ། །བསིལ་ཟེར་ཅན་གྱི་གདོང་ཅན་མཛེས་མ་དེ་ཡི་དབང་དུ་གྱུར་པ་འདི་ནི་མི་བདག་དཔལ་དང་ལྷན་ཅིག་གྱུར་རོ། །  
  
།འདི་ནི་གང་ཞིག་ནོར་གྱི་གནས་ལྟར་མཆོག་རབ་ཁྱོད་མཚན་འཛིན་བར་བྱེད་པ་དེ་ཡི་མངོན་དུ་ལྷ་ཡི་གནས་ཀྱི་མཚོའོ། །ཕྱོགས་ཀྱི་གླང་པོ་བྱིངས་པའི་འགྲམ་པ་དག་ལས་འཕོས་པར་གྱུར་པའི་  
ཆང་གི་དྲི་བཟང་རབ་ཏུ་བསྒོས་པའི་རོལ་པ་ཅན། །བཞད་དང་ངང་པ་ཁྲུང་ཁྲུང་རྐང་པས་མཚན་ཅིང་གསེར་གྱི་པདྨའི་ནགས་མཐོར་བུང་བའི་ཚོགས་རྣམས་སྒྲ་སྒྲོགས་ཅན་ཡང་འགྲུབ། །མུན་པ་འཇོམས་པར་མཛད་པ་བདུད་ཀྱི་དགྲ་བོ་སྡིག་པ་བཅོམ་པ་རྒྱལ་བའི་སྲས་ཀྱི་སལ་རྒྱན་གྱུར་དགའ་བར་མཛད་པ། །ཤུགས་  
སྟོབས་འདུས་པའི་རོལ་སྒེག་དཔལ་ཅན་སྲིད་པ་ཞིག་པ་རྣམས་ཀྱི་གསུང་གི་ལུགས་དག་སྐྱེད་བྱེད་ཕ་རོལ་གནོན་པ། །མཆོག་སྦྱིན་ཁྱོད་ལ་འབྲས་ལྡན་བསྙེན་བཀུར་བརྩམས་པ་བློ་བཟང་རྣམས་སུ་རྣམ་པར་གསལ་བ་རྒྱས་པ་ལོངས་སྤྱོད་ལ་ཆགས་པས་ཀྱང། །འདི་ན་མཆོག་ཏུ་མི་བཟད་ཡུལ་གྱི་ལུས་འཛིན་ལག་  
འགྲོའི་རྣམ་པར་བསྒྱིངས་པ་རང་འདོད་བཞིན་དུ་རྣམ་པར་འདུལ་བར་བྱེད་དོ། །རབ་ཏུ་གསལ་བར་རྒྱུན་ཆད་མེད་པར་དཔག་མེད་བདུད་རྩིའི་བཅུད་ཀྱི་མ་ལྟར་ཡན་ལག་རྣམས་ནི་ཀུན་ནས་རྒྱས་པར་བྱེད་པ་ཡི། །སོ་སོར་ཀུན་དུ་བལྟ་བ་ཡང་དག་སྒྲུབ་བྱེད་གསར་པའི་འདོད་འབྱུང་ཉམས་ཀྱི་གནས་གྱུར་མཚུངས་པ་མེད་  
བ་མི་མཉམ་དཔལ་ཅན། །གང་ཞིག་དཀའ་བ་སྤྱོད་པ་རྣམ་པ་སྣ་ཚོགས་ལེགས་བྱས་སྒྲུབ་པ་གཞན་པ་རྣམས་ཀྱིས་རྙེད་པར་སླ་མིན་ཁྱོད་ལ་བརྟེན་པ་ཡི། །ཤིང་གི་འབྲས་བུ་རྒྱུད་པ་མ་ལུས་འཇིགས་བྱེད་ཅེས་བྱ་དེ་འདིར་བརྩོན་པའི་བདག་ཉིད་ཅན་གྱིས་ཡང་དག་ཉམས་སུ་མྱོང་ངོ། །གཡོ་བར་གྱུར་པའི་ཞབས་ཀྱིས་  
བཙིར་བའི་རི་ཡི་དབང་པོ་དང་ལྡན་ས་འོག་རྒན་གྱུར་གྱེན་དུ་འཕྱོང་བའི་ཀླུ་སྐྱོང་གིས་བསྟོད་པ། །དེས་པར་ལྷུང་བཞིན་པ་ཡི་ཕྱག་དབྱིག་ཚོགས་ཀྱི་ཆར་པ་དྲག་པོ་རབ་ཏུ་ལྡན་པའི་ཆུ་འཛིན་རབ་ཏུ་དྲག་པོའི་རླུང་གིས་ནི། །མཆོག་ཏུ་རོལ་བ་དལ་བ་ཞི་བརྒྱས་བྱེད་ལྟ་བུ་གང་ལ་འཇིགས་པའི་དུས་སུ་དོགས་པས་  
འཇིག་རྟེན་གསུམ་པ་སྐྲག་པར་འགྱུར་བ། །ཐུགས་རྗེ་བཟང་པོས་རྩེན་ཅིང་འཕྲོ་བ་ཁྱོད་ཀྱི་པདྨ་གར་གྱི་དབང་ཕྱུག་རྣམ་པའི་རོལ་པར་འཁུངས་པས་རྒྱལ་གྱུར་ཅིག་མཆོག་སྦྱིན་གཞན་ལ་ཕན་པ་དཔག་མེད་དམ་པའི་བུ་ལོན་མཆོག་ཅན་རྐང་པ་སོ་སོར་མངོན་པར་འཕེལ་ལས་དག་པར་འཁྲུངས་ཤིང་འགྱུར་བ་མེད་  
  
༄༅། །ལ༑ །མཐའ་ཡི་ངོ་བོར་སོན་པའི་རྣམ་གསུམ་ཏིང་ངེ་འཛིན་རྣམས་ཡང་དག་རྟོགས་པའི་དབང་ལས་འཕགས་མཆོག་རབ་ཏུ་མང་པོ་རབ་ཏུ་དགྱེས་པ་རྣམས་ཀྱིས། །རབ་ཏུ་སྒྲོགས་མཛད་གང་ལ་རྗེས་སུ་དགའ་བས་ཅ་ཅོ་ཡང་དག་སྒྲོགས་པས་མི་ངོམས་སེམས་ལྡན་ལྷ་རྣམས་ཀྱིས་དཀྲོལ་སིལ་སྙན་  
རྒྱ་མཚོའི་སྦྲུལ་ལྟའི། །ཆར་སྦྲིན་རོལ་པའི་སྒྲ་ཡི་འབྱུང་གནས་རབ་མཐོ་དུད་ལ་སོགས་རྣམས་དལ་བར་མི་བགྲོད་ཁྱོད་ཀྱི་མཐུ་སྟོབས་མཆོག་གི་འདིར་ནི་རྒྱལ་གྱུར་ཅིག་རབ་ཏུ་རྒྱས་པའི་གསེར་གྱི་པདྨའི་སྐལ་བཟང་བརྟེན་པའི་སྐུ་ཅན་རྟེན་བྱེད་རྣམས་ལ་མུན་པར་ཉི་མའི་དངོས་པོ་སྦྱིན་མཛད་པ། །ས་  
གསུམ་ཞི་བ་སྒྲུབ་པའི་ཆེད་དུ་མྱ་ངན་འདས་པ་བཟློག་མཛད་ཏ་མ་ལ་ཡི་དབྱིབས་ཅན་སྲིད་པའི་དགྲ་ལ་གུས་ཐོབ་ཀྱི། །མགོན་པོ་སྟོབས་བཅུ་པ་ཡི་སྲས་ཀྱི་ཚོགས་ཀྱི་མཆོག་གྱུར་ངེས་པར་འཁྲུགས་པའི་སྡུག་བསྔལ་འཇོམས་མཛད་ཁྱོད་ལ་དེ་ལྟར་བསྟོད་པ་ཡིས། །གང་ཞིག་རབ་བསགས་དགེ་བའི་ཕུང་པོ་ཆེན་  
པོ་དེ་ལས་སྐྱེ་བོའི་ཚོགས་པ་མཐའ་དག་ལ་ཡང་འབྱོར་པ་དེ་ཉིད་འབྱུང་གྱུར་ཅིང། །བདག་ཀྱང་ཁྱོད་ཀྱི་ཞབས་པད་མངོན་བར་མཉེས་པར་བྱེ་དཔའི་དབང་གྱུར་བློ་ཡི་ནང་གི་མུན་པ་ཡང་དག་ངེས་པར་འགགས་པ་སྐྱེས་པ། །མཐའ་དག་དངོས་པོའི་ཕུང་པོ་ལ་ཁྱབ་འདྲིས་པ་རྨི་ལམ་སྒྱུ་མའི་རང་བཞིན་གཉིས་སུ་མེད་  
པའི་དེ་ཉིད་ཡང་དག་རྟོགས་པ། །བརྩེ་མེད་རྣམས་ལ་བརྩེ་བའི་སྟོབས་དང་མི་བཟློགས་བརྩོན་འགྲུས་སྐྱེས་དང་རྣམ་པ་སྣ་ཚོགས་བྱ་བ་བརྩམས་པས་བདུད་རྣམས་ནུབ་བྱེད་སྤྱད་ཚུལ། །སྲིད་པ་གསུམ་ལ་མཆོག་ཏུ་ཕན་པ་གཅིག་བུའི་བྱ་བ་ཅན་ནི་སྐྱེ་བོ་གཅིག་མགྲོལ་བ་ཇི་སྲིད་དུ་ཡང་སྤྱད་པར་བགྱིའོ། །རབ་རྒྱས་  
ཐང་གི་ཆུ་སྐྱེས་བཀྲམ་དང་མཚུངས་པ་འཛིན་པའི་ཞབས་གདན་མཐར་ནི་ལྷ་དང་ཀླུ་དང་ལྷ་མིན་དབང་པོའི་གཙུག་གི་ནོར་བུའི་འོད་ཟེར་ཚོགས་ཀྱིས་མཛེས་པ་ངལ་སོ། །བཟོད་དཀའ་མཆོག་ཏུ་ཆེ་བའི་སྡུག་བསྔལ་མེས་ཉམས་ནུས་པ་འཁྲུགས་པའི་འཇིག་རྟེན་གསུམ་པོ་མྱ་ངན་བྲལ་བར་བྱས་ལ་ངལ་དང་ངལ་སོ་  
མེད་པའི་སྤྱོད་པ་རྨད་བྱུང་གཏེར་གྱུར། །རྫོགས་པའི་སངས་རྒྱས་རྣམས་ཀྱི་རིགས་རྒྱུད་དག་པའི་རྒྱན་དུ་རབ་གསལ་གྲགས་བ་རྒྱས་པས་ཕྱོགས་ཀྱི་ཁོངས་དག་ཁྱབ་པ་གཞོན་ནུ་ངག་གི་དབང་ཕྱུག་བཟློག་པར་དཀའ་བ་བདུད་ཀྱི། །དཔའ་བོའི་དམག་དཔུང་ཀུན་གྱི་སྤྲོ་བ་འཇིགས་པར་བྱེད་ལ་མངོན་པར་  
  
སྟོབས་ལྡན་རྡོ་རྗེ་བཙུན་མོ་མཆོག་གི་ཡན་ལག་རྣམས་སུ་ཡོངས་སུ་བསྐྱོད་པས་རྣམ་བར་རོལ་མཛད་གསོག་གསོ་བ་ཚོགས་ལས་འགྲོ་བ་རྒྱལ་བའི་གོ་ཆ།། རྒྱུ་མར་བཅས་ཤིང་ཞག་བཅས་ཁྲག་  
དང་ཆང་གི་བཏུང་བས་རྣམ་པར་མྱོས་པས་མ་བསྡམས་རྣམ་འགྱུར་གང་རྒྱངས་ཆེར་བ་གད་ལྷ་དང་ལྷ་མིན་སྐྲག་མཛད། །ཐུགས་བརྩེ་བ་དང་ཤིན་ཏུ་སྦྱོར་བ་ངོ་མཚར་རང་བཞིན་དཔེ་ཟླ་མེད་པའི་དྲག་པོའི་སྐུ་ཅན་གཉིས་མེད་རྒྱ་མཚོ་ཆེན་པོར་ངས་བར་ཞུགས་པ། །ཡོན་ཏན་དག་པའི་གཞིར་གྱུར་རྒྱ་ཆེའི་གར་གྱི་ཉམས་  
དགུ་རྣམས་དང་ལྡན་པ་རོལ་པའི་སྤྱོད་ཚུལ་ཅན་གྱུར་ཐུགས་རྗེའི་སྟོབས་ལ་མངོན་པར་ཕྱག་འཚལ། །ཞེས་པ་བྱ་དཀའི་བྱེ་བྲག་བྲྀཏྟ་མཱ་ལའི་བསྟོད་པར་མཉམ་པའི་པྲྀཏྟ་རྣམས་སོ། །ཐུགས་རྗེའི་དབང་གིས་འཇུག་པའི་ཚུལ་ཅན་ཁྱོད་ཀྱི་སྐུ། །ཤར་ཀ་མིན་པའི་རི་བོད་ཅན་གྱི་འོད་ཅན་བྱེད། །ཕྱེད་ནི་ཉི་མ་  
ཤར་ཀའི་གཟུགས་བརྙན་འཛིན་པ་འདིས། །སུ་ཡི་ཡིད་ནི་འཛིན་པར་མི་བགྱིད་ལགས། །མྱུར་བ་དེ་ཉིད་བདུད་རྩིའི་བཅུད་ཀྱིས་ཚིམ་པའི་ཁྱད་པར་དང། །མཐའ་དག་ཀུན་དུ་བསྒྲུབས་པའི་དངོས་གྲུབ་དབང་ལས་ཀྱང་ནི། །ཁྱོད་ཀྱི་ཞབས་དག་ཉམས་སུ་མྱོང་བའི་བློ་གྲོས་མེད་པ་རུང། །འབྱུང་བྱ་མིན་ནོ་སྡིག་པ་  
འཇོམས་པ་རིགས་པ་ཀྭ་ཡེ། །གཙོ་བོ་འགྲོ་ལ་ཕན་པ་གལ་ཏེ་ཁྱོད་ཀྱིས་ནི། །གཟིགས་པ་བདུད་རྩིའི་རོ་ཡི་རྒྱུན་དང་དོ་ཤལ་མཛེས་པས། །ཁྱབ་པར་བྱས་པས་དཀར་ལ་མཐོ་བ་དེ་རྣམས་ཀྱིས། །ལུས་འགྱུར་ན་ནི་མཁས་པ་རྣམས་ཀྱི་ལྷག་པ་ཅི་འདོད། །ཞལ་གྱི་དཔལ་ནི་རྒྱས་བར་གྱུར་པ་མཆོག་འདི་ཐུགས་རྗེ། །ཆེན་པོའི་  
བློ་ཅན་གཉུག་མའི་བློ་གྲོས་དཔལ་གྱི་བཅུད་རྣམས་དང། །ཡན་དག་ལྡན་ཞིང་གཡོ་བའི་མཆུ་ཡི་འདབ་མ་ཅན་ནི། །ཤིན་ཏུ་ཡིད་འཕྲོག་གསེར་གྱི་ཆུས་ཀྱེས་རྒྱས་འདོད་བཞིན་དུ་སྣང། །ཁྱོད་ཀྱི་ཞལ་བཟང་གཞན་འདི་ཨུཏྤལ་བསྡམས་པ་ཡི། །མཛེས་པ་རྣམས་ནི་ཡང་དག་བསགས་པ་བཞིན་དུ་སྣང་ཞིང། །ཞལ་རས་གཞན་པ་  
ཀུ་མུ་ཏ་ཡེ་དཔལ་གྱིས་ནི། །ཡང་དག་བསྐྱེད་པ་བཞིན་ཏེ་འདི་འདྲས་ཡིད་འཕྲོང་མཛད་དོ། །འགྲོ་བ་གསུམ་ལས་རྒྱལ་བའི་ངང་ཅན་ཁྱོད་ཀྱིས་ནི། །རོལ་པ་འདི་ཡང་བྱིས་པའི་རོལ་པའོ་གང་ཕྱིར་ལ་ལར། །དོན་སྒྲུབ་པ་ནི་ཐམས་ཅད་བསྐྱོད་ཕྱིར་ཁྱོད་ཀྱིས་ནི། །སྤྱོད་པའི་ཚུལ་འདི་ཨེ་མ་ཕྱེད་མཉམ་པ་རུ་མཐོང་ངོ། །སྐད་ཅིག་  
  
༄༅། །གཅིག་ལ་སྟོབས་ཀྱིས་འཇིག་རྟེན་གསུམ་གྱི། །རྩེ་མོ་ཀུན་ནས་གནོན་པ་ཁྱོད་ཀྱི་ཞལ་མཐོང་ནས། །ཀུན་གྱི་དག་ནི་རང་གི་བྲན་མོ་བཞིན་དུ། །ཁྱོད་ལ་སྙན་པར་སྨྲ་བར་ཅི་ལྟར་མི་འགྱུར་ལགས། །ཁྱོད་ཀྱི་ཐུགས་རྗེ་གལ་ཏེ་ཤུགས་ལྡན་མི་འགྱུར། །ན་ནི་རང་གི་ངང་གིས་འབྱུང་བའི་ཞི་བའི་ལམ། །བསལ་ནས་བློ་ལྡན་  
གྱིས་ཀྱང་རྟོགས་པར་དཀའ་བའི། །སྤྱོད་པ་ཤིན་ཏུ་ངོ་མཚར་བརྒྱ་ཡིས་ཅི་ཞིག་ལགས། །ཀུན་ལས་ཁྱད་པར་འཕགས་པའི་གཟི་བརྗིད་ཀྱི་གནས། །ཡན་ལག་ཀུན་ཁྱབ་མཚོན་སླ་མཚན་གྱི་དཔལ་ལྡན་ཞིང། །བཟང་པོ་རྣམ་པར་གསལ་བ་ཁྱོད་སྐུ་ཀུན་གྱིས། །དྲན་པར་གྱུར་བས་ཀྱང་ནི་བཟང་པོ་རྒྱས་པར་མཛད། །གཞན་དོན་མཆོག་ཏུ་  
དོན་གཉེར་རྣམས་ཀྱིས་ཁྱོད་སྐུ་ཀུན་ནས་འཕྲོ་ཞིང་མངོན་པར་དགའ་འོས་འོད་ཟེར་གྱི། །རང་བཞིན་རྡོ་རྗེ་པདྨ་རལ་གྲི་ནོར་བུ། །འཁོར་ལོ་རྣམས་ཀྱི་ཏོག་དང་ལྡན་པར་རྣམ་པར་སྣང། །སེམས་སྐམས་ཙམ་གྱིས་དངོ་སྦོ་བསྟེན་པའི་སྙིང་རྗེ་ལ་ནི་ཕུན་ཚོགས་གཞན་དང་གཞན་མིན་དོན་འདི་འདྲ་བ་གལ་འབྱུང། །དེ་འདི་ཁྱོད་ཀྱི་དབྱིབས་ཀྱིས་དོར་  
ཏེ་དེ་ཕྱིར་ཆ་ཤས། །སྒྲ་དང་ལྡན་པའི་རྐྱེན་དང་བུད་མེད་རྟགས་ཀྱིས་བརྗོད་པའོ། །འཆར་བཞིན་པ་ཡི་སྐྱ་རེངས་རྣམས་ཀྱི་འོད་ཟེར་ཚོགས་ཀྱིས་ཡོངས་སུ་བསྐོར་བའི། །གསེར་གྱི་རང་བཞིན་དྲི་མ་དང་བྲལ་ཁ་བའི་འོད་ལས་ངེས་རྒྱལ་བ། །འགྲོ་བ་མ་ལུས་མངོན་པར་དགའ་བར་བྱེད་ལ་མཁས་ཤིང་ཤིན་ཏུ་མཛེས་པ། །ཁྱོད་ཀྱི་སྐུ་ལུས་འདི་ཡིས་  
རྒྱལ་བར་གྱུར་ཅིག་ཤིན་ཏུ་བྱུང་བ་ཀྱེ། །སྲིད་པ་གསུམ་གྱིས་རྟོགས་པར་དཀའ་བའང་ཞབས་ལ་ཡོངས་སུ་རྒྱུ་བ་ཅན་གྱི་རྣལ་འབྱོར་ལྕི་བ་བཅོམ་ལྡན་བདེ་བར་གཤེགས་པ་དཀར་པོ་མ་ཡིན་པའི། །གཟུགས་བརྙན་དང་མཚུངས་དྲི་མ་རྣམ་པར་བྲལ་བའི་ནོར་བུ་ངེས་པར་བསགས་པས་སྤྲས་ཕྱིར་ལེགས་པར་ཡོངས་སུ་འབྱོར་བའི་ཡོན་ཏན་རྣམས་  
ཀྱི་གནས། །རང་གི་ཚུལ་ལུགས་རྗོད་པར་བྱེད་པའི་སྒྲ་ནི་ཞུམ་པ་བརྗོད་པ་ཡང་དག་རྗེས་སུ་བྱེད་ལ་རོ་ཅན་ལྟ་བུའི་ལྷ་ཡི་མེ་ཏོག་དྲི་བཟང་པོ། །ཡོངས་སུ་བྱུགས་པའི་དྲི་བཟང་གིས་འདུས་བུང་བའི་ཚོགས་ཀྱི་འཕུངས་གཏེར་ཁྱོད་ཀྱི་གཙུག་གི་ཕུད་ཀྱིས་རྒྱལ་བར་གྱུར་ཅིག་རྟོགས་པའི་ཆུ་གཏེར་གྱི། །ཡང་དག་དར་བའི་ཕྱོགས་ལ་འདོད་པ་ཉེ་  
བར་བབ་བ་རྣམས་ལ་ཡང་དག་དར་བར་བྱེད་པ་རྣམ་པ་སྣ་ཚོགས་མངོན་པར་རྗོད་བྱེད་ཅིང། །རབ་ཏུ་ཞི་བའི་བདེ་བའི་རོལ་རོ་མྱོང་བློ་ཅན་རྣམ་ལ་དཔེ་ཟླ་མེད་པའི་ཞི་བའི་བདེ་བའི་ལམ་རྗོད་བྱེད་ལ་ལྟུར་ལེན་ཆེན་པོ་ཅན། །དཔག་ཏུ་མེད་པའི་ལེགས་པར་བྱས་པའི་འབྲས་བུ་བློ་ཅན་རྣམས་ལ་ངེས་པར་དྲང་ཞིང་གྱ་གྱུའི་བློན་ཅན་རྣམས་ལ་ཕུལ་  
  
།དབྱུང་དུ་མེད་པའི་འཁྱོག་པའི་ཚིག་ཅན་ཁྱོད་ཀྱི་གསུང་གིས་རྒྱལ་བར་གྱུར་ཅིག་ལྷག་པའི་བདག་པོ་རྒྱལ་བའི་ཚུལ་གྱི་འདྲེན་བྱེད་བདུད་རྩིའི་ཁང་བ་ཀྱེ། །གང་ཞིག་ཁྱོད་ལ་བསྟོད་ཅིང་ཁྱོད་ཀྱི་ཡོན་ཏན་རྣམས། །ཀུན་ནས་བཤད་པ་འདི་ཞེས་མངོན་པར་རློམ་བྱེད་པ། །དེ་ནི་ངེས་པར་འཁུར་བ་གང་བའི་ཆུ་ལྡན་བས། །བདག་གི་ཆུ་  
གཏེར་ངེས་པར་འཐུངས་སོ་ཞེས་པ་ཉིད། །འོ་ན་ཀྱང་དྲན་པའི་དགྲ་བོ་མ་ལུས་རྣམས་ཀྱིས་ཀྱང། །བརྗོད་བྱ་ཉིད་ནི་བརྗོད་མི་སྤྱོད་པ་མགོན་ཁྱོད་ཀྱི། །ཡོན་ཏན་རྣམས་ལ་དོན་མེད་མངོན་པའི་ང་རྒྱལ་གྱིས། །བརྗོད་པ་འདི་ནི་ཕྱིན་ཅི་ལོག་པ་སྔ་མ་ཅན། །ཞེས་པ་འཇུག་ཚུལ་ཕྲེང་བ་ཕྱེད་མཉམ་པའི་བྲིཏྟ་རྣམས་སོ། །ཡོན་ཏན་རྒྱ་མཚོ་སྐབས་  
གཞན་རྣམས་སུ། །རྒྱ་མཚོ་མ་བསྐམས་བརྒྱད་པོ་ཞབས་ཀྱིས་ཏེ་པོར་བཙིར་ལས། །འཕེལ་པ་རྣམས་ཀྱིས་སོར་མོའི་ཁུང་བུ་གང་བ་མིན་ཞིང་བཟོད་བྱ་མིན་པ། །ཞབས་ཅན་མི་མཉམ་པ་ནི་རྐང་པ་བཞི་པོ་གོང་མ་ཅན་གྱི་ཐུགས་རྗེའི་དགོངས་པ་ཐོབ་བྱེད། །ཅེས་པས་ངེས་པར་བསྒྲགས་པའི་རང་བཞིན། །མི་ཟད་ཞབས་ཀྱི་བཀོད་པ་བྱ་ཞིང་  
ཡང་བ་དང་ནི། །ལྕི་བའི་ངེས་པ་འཛིན་ལ་གལ་ཏེ་ཁྱོད་ཀྱིས་ངེས་པར་མངོན་པར་སྨྲེ་སྔགས། །ཚིག་སྒྲུབ་པ་ལ་རྗེས་སུ་གདུང་བར་མི་འགྱུར་བ་ནི་འཇིགས་པར་འགྱུར་བ་མིན་པ་སུ་ཡིན། །མ་རུངས་སྐྱེ་བོ་འདུལ་བར་བྱེད་ཅིང། །རྣམ་པར་གཙིགས་པའི་སྐུ་ལུས་སྟོན་པར་མཛད་པ་ཁྱོད་ཀྱིས། །མེ་ཏོག་ཁ་འབུས་འདི་ནི་གྲོང་གསུམ་འཕྲོག་པའི་ཅོད་  
པན་ནོར་བུ་འདྲ་དང། །ཤིན་ཏུ་ཡུན་རིངས་པན་པའི་བློ་གྲོས་ངེས་པར་མཛད་པའི་སྡོང་བུའི་མྱུ་གུ་བཞིན་དུ་སྣང་ངོ། །ཁྱོད་ཀྱི་སྤྱན་གྱིས་ཅུང་ཟད་གཏད་པའི་རོལ་བ་རབ་ཏུ། །སྟོབས་ལྡན་མངོན་པར་མངོན་པར་ཕྱོགས་པས་མེ་ཆེན་སྟུག་པོ་འཇིགས་སུ་རུང་བའི། །དྲ་བ་རབ་ཏུ་རྒྱས་པའི་ནམ་མཁའི་མཐིལ་དུ་བར་མཚམས་མེད་པ་འཛིན་པར་བྱེད་ཅིང་  
གཤིན་རྗེ། །ཡང་ནི་རབ་ཏུ་ཞི་བར་མཛད་དོ། །འདི་ནི་ཁོ་ན་སྡིག་པ་དྲག་པོ་དུག་གི་ཕུང་པོ། །མཐའ་དག་རབ་ཏུ་ཞི་བྱས་སླར་ཡང་སྐྱེ་བོ་འཇམ་པོའི་རྗེས་སུ་ཡང་དང། །ཡང་དུ་མངོན་པར་གསར་བའི་བདེ་བ་མཉམ་པ་མེད་པའི་གཏེར་དག་ཀུན་དུ་འདྲེན་པར་བྱེད་ཅིང། །ངེས་པར་གྱུར་པའི་བདུད་རྩིའི་རྒྱུན་ལགས། །དབང་པོ་སྐུ་ལུས་ཆུ་གཏེར་ཕུང་པོ་  
གློག་གིས། །མཆོག་ཏུ་འབར་ཞིང་ཆུ་ཡི་ཁུར་གྱིས་ལྗིད་ལ། །འཇིགས་རུང་འབྲུག་སྒྲ་ཆེ་ལྡན་ཐུགས་རྗེ་ལྕི་ཡང་གིས། །འགྲོ་བ་རྒྱུན་དུ་འཕགས་པ་འདི་ཡིས་རྒྱལ་གྱུར་ཅིག་འདི་ཉིད་ཕྱིར་ན་ཤིན་ཏུ་བྱ་བ་དཀའ་བ་ཡི། །རྣམ་པར་རོལ་པ་བརྒྱ་རྣམས་རྒྱས་པར་མཛད་པ། །ཁྱོད་ཀྱིས་གསལ་བར་གྲགས་པའི་དྲི་བཟང་ཉིད་ཀྱིས། །རྨད་དུ་བྱུང་བ་འདི་ཡིས་  
  
༄༅། །འཇིག་རྟེན་མ་ལུས་ཚིམ་པར་མཛད། །ཁྲོ་གཉེར་གཟིགས་སྟངས་ཅན་གྱི་ཚེམས་རྣམས་ལ་ནི། །རྣམ་པར་འགྱུར་རྣམས་ཅི་ཡང་རྣམ་པར་འཛིན་པ། །ཁྱོད་ཀྱི་སྐུ་ལུས་རྒྱལ་བར་གྱུར་ཅིང་འོན་ཀྱང་གང་ཞིག་མི་བཟད་འདི་འདྲ་བ་ཡིས་འཇིག་རྟེན་པ་རྣམས་འདུལ་བར་མཛད་ལ། །རི་ཡི་བྱ་སྐྱིབས་འཇིགས་པ་རྨད་བྱུང་ཕུལ་བྱུང་དེ་འདྲ་  
བ་ཡང། །འགྲོ་ལ་མི་ཕན་གཞོམ་པའི་ཆེད་དུ་ཀུན་དུ་མཉམ་དུ་ནི། །ཁྱོད་ཀྱིས་དལ་བུར་གཤེགས་པ་རོལ་པ་དང། །བཅས་ལའང་ཕུལ་དུ་དབྱུང་དུ་མེད་པའི་མགྱོགས་ལྡན་རླུང་གི་རྗེས་འགྲོ་མིན། །གཞན་ཡང་བཅོམ་ལྡན་འདས་ཀྱི་ཁྱུ་མཆོག་རླབས་པོ་ཆེའི། །གནས་ནི་མཚུངས་པ་མེད་པ། །དག་པར་སྣང་བའི་ཁྱད་པར་ཅན། །འཛིན་པ་ཁྱོད་  
ནི་རྟེན་དུ་ཐོབ་པ་དེ། །དེ་ཕྱིར་གཞན་པ་མི་མཉམ་རྣམས་ཀྱི། །མགོ་བོར་རྐང་པ་ངེས་པར་འཇོག་བསམ་པ་གཅིག་པ་ཕུན་སུམ་ཚོགས་པས། །ཁྱོད་མཉེས་བྱས་ནས། །དགེ་བ་དྲི་མ་མེད་པ། །འཕེལ་པ་བཞིན་པ་ཞེས་གང་ཡོད་པ། །དེ་ལས་འཇིག་རྟེན་མ་ལུས་འདི་རྣམས་ཤིན་ཏུ་སྤྱོད་ཚུལ། །ཁྱད་པར་རྣམས་ཀྱིས། །ཁྱོད་ཀྱིས་མངོན་པར་དགོངས་པའི།།  
གོ་འཕང་ཆེན་པོར། །མཆོག་ཏུ་འགྲོ་བར་གྱུར་ཅིག་གཞན་ཡང། ངེས་པར་འདོད་བྱ་དྲི་མ་མེད་པས། །དགེ་བ་འདི་ནི། །སླར་ཡང། །རབ་ཏུ་བསགས་པར་བྱས་པས། །ལུས་དང་ལྡན་པ། །མཐའ་དག་རྣམས་ཀྱི། །སྲིད་པ་ཡིས། །མཚན་མོ་ལས་བྱུང། །མུན་པའི་ཕུང་པོ། །རྣམ་པར་བྲལ་གྱུར་ཅིག་གཞན་ཡང། །སྟོབས་ལྡན་ཤེས་རབ་རབ་དཀར། །ཀུན་ནས།།  
འཁྱུད་པས། །ལུས་མེད་རྩེན་པ། །འདི་རུ་གཟིངས་ཆེན་པོ་ལ། །མཛེས་པ་བསགས་པའི། །རང་བཞིན་ལྟ་བུའི་ལུས་ནི། །ཕུལ་དུ་དབྱུང་དུ་མེད་པའི། །སྙིང་རྗེ་ཅན། །འབབ་བྱེད་ཅིང། །ཉམས་སུ་མྱོང་འགྱུར། །ཁྱོད་ལ། །སྣ་ཚོགས། །འཇུག་ཚུལ་རྣམས་ཀྱིས། །དེ་ལྟར་བསྔགས་པས། །དགེ་བ་ཟླ་བའི་འོད་ཟེར། །དྲི་མེད་བསགས་པ་གང་ཡིན། །དེ་ལས་འཇིག་རྟེན།།  
མྱ་ངན་ལས་ནི། །ཡོངས་གྲོལ་བ། །བདེ་བ། །ཆེན་པོས། །ཁྱབ་པའི། །རྩེ་མོ་གྲོགས། །མཆོག་འབྱུང་འགྱུར། །འཕགས་པ། །འཇམ་པའི་དབྱངས་ཀྱི་བསྟོད་པ། །བྱ་དཀའ་བའི་ཁྱད་པར་འཇུག་ཚུལ་གྱི་ཕྲེང་བ། །མཁས་པ་ཆེན་པོ་གནས་བརྟན་ཡེ་ཤེས་དཔལ་བཤེས་གཉེན་གྱིས་མཛད་པ་རྫོགས་སོ།། །།འདི་ཡི་གེ་བཅུ་གཉིས་པའི་ཚིགས་བཅད་བཅུ་གཉིས་  
པ་ཡ་མུན་ཡན་ཆད། ཤོང་སྟོན་ལོ་ཙཱ་བ་ཆེན་པོ་རྡོ་རྗེ་རྒྱལ་མཚན་གྱིས་བསྒྱུར་ཏེ་འཕྲོ་ལ་ལུས་པ་ལས་ཤོང་སྟོན་དེ་ཉིད་ཀྱི་བརྒྱུད་པའི་སློབ་མ་དཔང་ལོ་ཙཱ་བ་དགེ་སློང་དཔལ་ལྡན་བློ་གྲོས་བརྟན་པས། སློབ་དཔོན་ཤཱཀྱ་རཀྵི་ཏས་མཛད་པའི་འགྲེལ་པ་ལ་བརྟེན་ནས། ཡོངས་སུ་རྫོགས་པར་བསྒྱུར་ཅིང་ཞུས་ཏེ་གཏན་ལ་ཕབ་པའོ།། །།  
  
  
