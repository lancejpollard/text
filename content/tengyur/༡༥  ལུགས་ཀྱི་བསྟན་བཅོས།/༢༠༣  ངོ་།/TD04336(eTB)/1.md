  
།རྒྱ་གར་སྐད་དུ། ས་མུ་དྲ་བྷ་ཛཱ་བི་ན། བོད་སྐད་དུ། རྒྱ་མཚོས་བསྟན་པའི་མཚན། ཐམས་ཅད་མཁྱེན་པ་ལ་ཕྱག་འཚལ་ལོ། །རྐང་བའི་གོང་གི་སོར་མོའི་མཚན་རྣམས་ནི། །སྐྱིད་དང་སྡུག་པ་ཐམས་ཅད་ཤེས་པར་བྱེད། །མཐེ་བོང་ཆེ་ན་སྡུག་བསྔལ་འཐོབ་  
པར་བྱེད། །ཆུང་བ་སྐམ་པ་ཡུལ་རྣམས་བསྐོར་ཞིང་སྡུག་ལེབ་མོ་སྐམ་པ་སྐྱ་བོ་མི་བཟང་སྟེ། །མཐེབ་མཛུབ་པར་དུ་ཁ་འདྲ་སྐམ་པ་ནི། །ཉོན་མོངས་ཐམས་ཅད་སྐྱེ་བར་འགྱུར་བ་ཡིན། །མཐེ་བོང་གྱེན་དུ་མཐོ་བ་ལེགས་པར་སྙོམས། །སྣུམ་ཞིང་སྙོམས་པར་སྐྱེས་པ་བདེ་བའི་མཚན། །སོར་མོ་  
ཟླུམ་པ་སེན་མོ་ཟངས་ཀྱི་མདོག་ཤིན་ཏུ་དམར་བ་ཁྲག་གི་མདོག་ཅན་ནི། །རྒྱལ་པོར་འགྱུར་བའི་མཐེ་བོའི་མཚན་མ་ཡིན། །རྐང་བའི་མཛུབ་མོ་སྤོམ་ཞིང་རིང་བ་ནི། །བུད་མེད་ལོངས་སྤྱོད་ཀྱི་ནི་རྙེད་པ་ཐོབ། །ཐོབ་པའི་བུད་མེད་མྱུར་དུ་འཆི་བར་བྱེད། །ཡང་ན་བུ་སྐྱེས་འཆི་བར་འགྱུར་བ་ཡིན། །  
མཛུབ་མོ་ཆུང་ན་ཀུན་དང་འཁོན་པར་བྱེད། །གུང་མོ་མཐོ་ན་དོན་རྣམས་ཉམས་པར་བྱེད། །ཆུང་ན་སྡུག་བསྔལ་བཞིན་དུ་འབྱུང་བར་འགྱུར། །སྲིན་ལག་རིང་ན་རིག་པ་འཛིན་པར་བྱེད། །ཐུང་ན་ཆུང་མ་འཆི་བར་འགྱུར་བ་ཡིན། །མཐེ་ཆུང་རིང་ན་དོན་རྣམས་འགྲུབ་པར་འགྱུར། །ཆུང་ན་ཕ་རོལ་  
ནོར་རྣམས་འཕྲོག་པར་བྱེད། །མཛུབ་མོ་མཐེ་ཆུང་ཤིན་ཏུ་སྦོམ་པ་ནི། །ཨ་མ་འཆི་བར་འགྱུར་བ་རྒྱ་མཚོས་བཤད། །གུང་མོ་སྙོམས་ཤིང་ཟླུམ་པ་ལེགས་པ་ནི། །བུ་སྐྱེས་ཆུང་དུའི་ལོ་ལ་འཆི་བར་བྱེད། །རྒྱ་མཚོས་བསྟན་པའི་མཚན་གཅིག་པའོ།། །།སོར་མོ་མི་སྙོམས་སྦོམ་ཕྲར་  
གནས་པ་ནི། །འབངས་པོའི་འབངས་ཀྱི་ལས་རྣམས་བྱེད་པར་འགྱུར། །འབངས་བོ་མིན་ཡང་གཞན་གྱི་ལས་རྣམས་བྱེད། །སོར་མོ་འཁྱོག་ཅིང་གང་གིས་དང། །རྟག་ཏུ་སྡུག་བསྔལ་འབའ་ཞིག་སྤྱོད་པར་བྱེད། །སོར་མོ་སྙོམས་པ་གཅིག་ཏུ་སྐྱེས་པ་འདྲ། །ཟླུམ་ཞིང་འདྲིལ་བ་བྱིན་གྱིས་ཕྲ་  
བ་ནི། །རྒྱལ་པོའི་མཚན་གྱིས་བརྒྱན་པའི་སོར་མོ་ཡིན། །སེན་མོ་དཀར་བ་ཤ་དང་བཅས་པ་ནི། །སྐྱེས་པ་སྡུག་བསྔལ་བཞིན་དུ་གནས་པར་བཤད། །སེན་མོ་གས་པ་འདོད་པའི་ལོངས་སྤྱོད་མེད། །སེན་མོ་འཁྱོག་པ་ཆག་པ་སྤོམ་པ་ལས། །རྟག་ཏུ་སློང་མོ་བྱེད་པའི་དབུལ་པོར་  
  
༄༅། །བཤད། །བ་བླ་ལྟ་བུ་སེན་པོ་སེར་པོ་ཡིས། །བྲམ་ཟེ་གསོད་དམ་བཀུར་འོས་གསོད་པར་བཤད། །སེན་མོ་དམར་བ་རྒྱལ་པོར་འགྱུར་བ་སྟེ། །དེས་ནི་གཉེན་པོ་བྱས་པ་མི་བཟང་སྟེ། །རང་གི་རིགས་རྣམས་སྨོད་པར་བྱེད་པ་ཡིན། །སེན་མོ་དུང་གི་མདོག་གིས་  
རྒྱལ་པོར་འགྱུར། །ཟངས་ཀྱི་མདོག་ཅན་རྒྱལ་པོའི་སེན་མོ་སྟེ། །པདྨའི་མདོག་ཅན་ཀྱང་ནི་དེ་བཞིན་ནོ། །སེན་མོ་ཁྲག་མདོག་མཆོག་གི་དབང་ཕྱུག་སྟེ། །སྣུམ་པ་ལེགས་པ་ཟངས་མདོག་རྒྱལ་པོར་འགྱུར། །རྒྱ་མཚོས་བསྟན་པ་ལས་མཚན་གཉིས་པའོ།། །།མཐེ་བོང་ནས་  
བཟུང་མཐིལ་གྱི་ཤ་རྒྱུད་ནི། །སྙོམས་པ་མདོག་བཟང་རིང་བ་བདེ་བར་འཚོ། །ཐུང་དུ་མདོག་ངན་མཐོ་དམན་ལྡན་པ་ནི། །བསམ་ངན་ཀུན་ལ་གནོད་ཅིང་བདེ་བ་མེད། །རྐང་པ་པག་གི་ལྟ་བུ་ཡོད་པ་ལ། །རྟག་ཏུ་གཞན་གྱིས་འཆིང་བར་འགྱུར་བ་ཡིན། །མཉམ་སྙོམས་པས་ནི་བདེ་བ་  
ཐོབ་པར་བྱེད། །བོ་ལ་ཚིགས་མ་ཧེ་ལྟ་བུ་ཕག་བཞིན་ནོ་བོལ་ཚིགས་རྡོ་རྗེ་ལྟ་བུ་རྟག་ཏུ་སྡུག་བོལ་ཚིགས་རྟ་ཡི་ལྟ་བུ་དབང་ཕྱུག་ཐོབ། །རྒྱ་མཚོས་བསྟན་པ་ལས་མཚན་གསུམ་པའོ།། །།བྱིན་པ་རི་དགས་ལྟ་བུས་རྒྱལ་པོར་འགྱུར། །ཅེ་སྤྱང་ལྟ་བུའི་བྱིན་པས་སྡུག་  
བསྔལ་འཐོབ། །བྱིན་པ་སྦོམ་པོས་མཆོག་གི་དབང་ཕྱུག་ཐོབ། །བྱིན་པ་སྦོམ་པོ་རིང་པོ་གང་གིས་ཀྱང། །རྟག་ཏུ་འགྲོ་བ་འབའ་ཞིག་འཐོབ་པར་བྱེད། །བྱིན་པ་ཕག་པ་ལྟ་བུས་ལོངས་སྤྱོད་མེད། །བྱིན་པ་ཕོ་རོག་ལྟ་བུས་སྡུག་བསྔལ་ཐོབ། །བྱིན་པ་དོམ་མམ་སྤྲེའུ་ལྟ་བུས་འཆིང། །  
སེང་གེ་སྟག་གི་བྱིན་པ་འདྲ་བ་ལས། །ཕ་རོལ་གྲགས་པ་ནོར་རྣམས་མང་པོར་ལྡན། །བ་སྤུ་རེ་རེ་སྐྱེས་པ་རྒྱལ་པོར་འགྱུར། །གཅིག་གཉིས་སྐྱེས་པ་ནོར་གྱི་བདག་པོར་འགྱུར། །གསུམ་བཞི་ཡན་ཆད་གང་ཡང་རྙེད་པ་མེད། །རྒྱ་མཚོས་བསྟན་པ་ལས་མཚན་བཞི་པའོ།། །།  
ངང་པ་ནི་ཙོའི་གདངས་ཅན་རྒྱལ་པོར་འགྱུར། །དེ་གཉིས་འགྲོས་ཀྱིས་འགྲོ་བ་མཆོད་པར་འགྱུར། །ཁྱུ་མཆོག་སེང་གེ་གླང་གི་གདངས་དང་འགྲོས། །ལོངས་སྤྱོད་མང་པོའི་བདག་པོ་བྱེད་པར་འདོད། །སྣ་ཚོགས་བྱ་དང་དུད་འགྲོའི་གདངས་དང་འགྲོས། །ད་དང་དེ་ཡི་ལོངས་སྤྱོད་ཐོབ་  
  
།ཆུ་ནང་སེམས་ཅན་བཞིན་དུ་དབུགས་ཀྱིབ་པ། །གནས་པ་མི་ཡི་འཇིགས་དང་སྡུག་བསྔལ་འཐོབ། །ཁྱི་དང་ཕག་དང་མ་ཧེ་ལྟ་བུའི་དབུགས། །འགྲོས་ཅན་དེ་འདྲ་སྡུག་བསྔལ་དོན་མི་ཐོབ། །རྒྱ་མཚོས་བསྟན་པ་ལས་མཚན་ལྔ་པའོ།། །།བརླ་ཕྲའི་སྐྱེས་པ་དེ་ནི་བུ་དང་བྲལ། །བརླ་སུལ་  
མཛེས་པ་སྦོམ་པོ་ལོ་བརྒྱ་འཚོ། །ནན་ཏུར་སྦོམ་ན་སྡུག་བསྔལ་མང་པོ་ཐོབ། །ཤ་རྒྱས་སྙོམས་པ་མི་ཡི་དབང་ཕྱུག་ཡིན། །སྤོམ་པོ་རིང་བ་གཞན་གྱི་འཆིང་བ་ཐོབ། །སྲབ་མོ་ཕུག་དང་འདྲ་བ་སྡུག་བསྔལ་འཛིན། །ཤ་སྐམས་བརླ་ནི་སྲབ་ཅིང་རྒྱུས་འདྲུལ་བྱེད། །སྦོམ་ཕྲ་མེད་པར་མཛེས་ཤིང་  
སྙོམས་པ་ནི། །ཡོན་ཏན་མང་པོ་འཛིན་པར་བྱེད་པ་ཡིན། །བརླ་སྒང་ལེབ་པ་བུད་མེད་རྙེད་པ་ཐོབ། །བརླ་སྟོད་ཕྲ་བ་བརླ་སྨད་སྦོམ་པ་ནི། །རྟག་ཏུ་རྒྱུ་འགྲུལ་བྱེད་པར་འགྱུར་བ་ཡིན། །རྒྱ་མཚོས་བསྟན་པ་ལས་མཚན་དྲུག་པའོ།། །།སོར་མོའི་རི་མོ་གཡས་སུ་འཁྱིལ་བ་ནི། །བུ་ཐོབ་གཡོན་  
པར་འཁྱིལ་བ་བུ་མོ་འབྱུང། །སོར་མོ་མི་སྙོམས་སྦོམ་ཕྲ་རྩ་དང་བཅས། །དེ་འདྲ་གང་ལ་ཡོད་པ་སྡུག་བསྔལ་འཐོབ། །སྙོམས་པ་རིང་བ་རྩ་མེད་ཤ་དང་བཅས། །གང་ལ་ཡོད་པ་དེ་ནི་བདེ་བར་འཚོ། །རྐང་པ་འཕོངས་ཚོས་མཉམ་པོར་འདུག་པ་ལ། །རྟགས་ཀྱིས་ས་ལ་རེག་པ་སྡུག་བསྔལ་  
འགྱུར། །དབང་པོས་ཚིགས་ལ་སླེབས་པས་དབང་ཕྱུག་འཐོབ། །སེང་གེ་སྟག་གི་དབང་པོ་འདྲ་བ་ཡིས། །ལོངས་སྤྱོད་དབང་པོའི་བདག་པོ་བྱེད་པར་འགྱུར། །རྟ་ཡི་དབང་པོ་ལྟ་བུའང་དེ་བཞིན་མོ། །དབང་པོའི་ནང་དུ་པདྨའི་རི་མོ་འདྲ། །གང་ལ་ཡོད་པ་དེ་ནི་རྒྱལ་པོར་འགྱུར། །  
གསེར་དངུལ་མུ་ཏིག་རྡོ་ཡི་སྙིང་པོ་དང། །དམར་བ་སྣུམ་པ་ནོར་བུ་རིན་ཆེན་འདྲ། །གང་ལ་ཡོད་པ་དེ་ནི་རྒྱལ་པོའི་མཚན། །ལྗང་དང་སྡོ་ནག་དངུལ་དང་བཅས་པ་དང། །རི་མོ་སྡེ་སྐྱ་གས་པ་གང་ཀོད་ཅན། །གང་ལ་ཡོད་པ་སྡུག་བསྔལ་མད་པོ་ཐོབ། །བརླ་ཡི་རི་མོ་ལྟ་བུ་རྒྱལ་  
པོར་འགྱུར། །མདོག་ངན་རྡུལ་དང་བཅས་པ་རི་མོ་ཅན། །དེ་འདྲ་གང་ལ་ཡོད་པ་རྙེད་པ་མེད། །ཡང་ན་དེ་འདྲའི་མཚན་མ་མ་ནིང་འགྱུར། །མཆོག་ཏུ་འདོད་པ་ཆེ་བ་བུ་མོ་སྐྱེ། །ཨུཏྤལ་སྔོན་པོ་པད་རྒྱས་འདྲ་བ་སྙོམས། །བཟང་པོའི་མཚན་མ་ཡིན་པར་རྒྱ་མཚོས་གསུངས། །དྲི་ཆུ་རིང་པོར་  
  
༄༅། །འགྲོ་བ་བདེ་བར་འཚོ། །དྲི་ཆུ་གཉིས་གསུམ་བཞི་ལྔ་ངན་པར་བཤད། །ནན་ལྟར་མང་པོར་འགྲོ་བ་བདེ་བར་བཤད། །དྲི་ཆུ་སྒྲ་དང་བཅས་པ་བདེ་བར་འཚོ། །དྲི་ཆུ་སྒྲ་མེད་སྡུག་བསྔལ་འབྱུང་བར་བཤད། །འབབ་ཚེ་གཡས་སུ་འཁོར་བ་བཟང་པོར་བཤད། །ཕྱི་ནས་  
བུ་དང་ལྡན་པར་འགྱུར་བ་ཡིན། །གཡོན་དུ་འཁོར་ན་བུ་མོ་བཟང་མོ་སྐྱེ། །རལ་གྲི་སྔོན་པོ་ལྟ་བུ་སྡུག་ཅིང་གསོན། །སྐྱ་བ་སྐྱེད་མེད་སྡུག་བསྔལ་མང་པོ་འཐོབ། །རྟགས་ལ་རེག་ཚེ་ཤིང་ལྟར་གྱོང་པ་ཡིས། །རང་གི་རིགས་རྣམས་རླག་པར་བྱེད་པ་ཡིན། །སྙོམས་པ་ཟླུམ་པ་འཇམ་པ་ཆུ་བ་  
འཛིན། །གང་ལ་དེ་འདྲའི་རྟགས་ཅན་བདེ་བར་འཚོ། །སོར་གསུམ་སོར་ལྔ་ལྡན་པའི་དབང་པོ་ནི། །གང་ལ་ཡོད་པ་ས་ཡི་བདག་པོར་བཤད། །རྒྱ་མཚོས་བསྟན་པ་ལས་མཚན་བདུན་པའོ།། །།ལྟེ་བ་ཡངས་པ་ཟབ་པ་ནང་དུ་ཟླུམ། །དེ་འདྲ་གང་ལ་ཡོད་པ་བདེ་བར་འཚོ། །ནང་དུ་  
ཟླུམ་པ་མེད་ན་སྡུག་ཅིང་གསོན། །ཚང་ར་ཤ་དང་བཅས་པ་བདེ་བར་འཚོ། །ཤ་སྐམས་སྔོ་དང་བཅས་པ་སྡུག་བསྔལ་འཛིན། །ཤ་སྐམས་རྟིང་སོང་རྐུབ་ཚོས་སྤུ་དང་བྲལ། །རྟག་ཏུ་དེ་ལ་དུག་བསྔལ་མད་པོ་འབྱུང། །སྟག་དང་སེང་གེ་ལྟ་བུའི་འཕོངས་ཚོས་བཅས། །རྟག་ཏུ་བདེ་ཆེན་  
བདག་པོ་བྱེད་པར་འགྱུར། །དོམ་དང་སྤྲེའུ་ལྟ་བུ་བདེ་བ་མེད། །ཤ་སྐམས་ཁྱི་ཡི་ལྟ་བུའང་དེ་བཞིན་ནོ། །གསུས་པ་རི་དགས་ལྟ་བུ་བདེ་བའི་མཚན། །གསུས་པ་རྨ་བྱ་ལྟ་བུའང་དེ་བཞིན་ནོ། །སྟག་དང་སེང་གེ་ལྟ་བུ་རྒྱལ་པོར་འགྱུར། །གསུས་པ་ཆུང་བ་མི་ཡི་བདག་པོར་འགྱུར། །གསུས་པ་ཤིན་  
ཏུ་ཆེ་བ་བདེ་བའི་མཚན། །གསུས་པ་སྤེ་ག་ཟླུམ་པོ་ལྟ་བུ་ནི། །དེ་ནི་ས་ཡི་བདག་པོ་བྱེད་པར་འགྱུར། །ལྟེ་བ་ཟབ་པ་ཟླུམ་པོ་སྐྱེས་བུ་མཆོག་ཟླུམ་པོ་ཕྱི་རུ་འཐོན་ན་ངན་པར་བཤད། །ལྟེ་བ་གཡས་སུ་འཁྱིལ་བས་དོན་རྣམས་འགྲུབ། །གཡོན་དུ་འཁྱིལ་བས་དོན་རྣམས་སྟོང་བར་བྱེད། །སྤུ་གཉིས་  
སྙོམས་ཤིང་ཟབ་པ་བདེ་བའི་མཚན། །སྤུ་གཉིས་མི་མངོན་གསུས་པ་སྙོམས་པ་ལས། །བུད་མེད་ལོངས་སྤྱོད་ཐོབ་པ་བདེ་བའི་མཚན། །སྤུ་གཉིས་རི་བོང་ལྟ་བུའང་སྐྱེས་པའི་མཚན། །གསུས་པ་ནས་འདྲ་རྩ་ཡིས་གང་བ་ལས། །མཚན་ངན་སྡུག་བསྔལ་མང་པོ་འཐོབ་པར་བྱེད། །གསུས་  
  
།སྦྲུལ་དང་ཉ་འདྲ་རང་གི་དཀའ་ཐུབ་ཉམས། །ཁྱི་དང་ཅེ་སྤྱང་ལྟ་བུར་ལྟོགས་ཤིང་སྐོམ། །ཚེ་རིང་ལོ་བརྒྱ་འཚོ་ཡང་སྡུག་ཅིང་གསོན། །རྒྱ་མཚོས་བསྟན་པ་ལས་མཚན་བརྒྱད་པའོ།། །།ནུ་མ་མཐོ་བ་སྣུམ་ཞིང་སྙོམས་པ་ལས། །བདེ་ཞིང་བཟང་པོའི་མཚན་  
གྱིས་བརྒྱན་པ་ཡིན། །བྲང་ཞེང་སྙོམས་པ་ཟབ་པ་བདེ་བར་འཚོ། །ཚེ་རིང་ལོ་བརྒྱ་འཚོ་ཞིང་ལོངས་སྤོད་ཆེ། །ཤ་རྒྱས་ཆེ་ཞིང་ཟླུམ་པ་རྒྱལ་པོར་འགྱུར། །གདོང་བ་ཤ་མེད་མི་དེ་སྡུག་བསྔལ་འགྱུར། །དབང་ཕྱུག་སྟག་དང་སེང་གེ་འདྲ་བས་ཐོབ། །སྡེ་ཡི་བདག་དང་དཔོན་པོ་ཐོབ་པར་འགྱུར། །སེང་  
གེའི་རྒྱབ་ཅན་འདུད་ཅིང་ཀུན་གྱིས་མཆོད། །རྟ་ཡི་རྒྱབ་ཅན་སྐྱིད་སྡུག་ཕྱེད་མར་སྤྱོད། །ཤིན་ཏུ་རྒྱབ་གཞུང་རིང་བ་གཉེན་དང་བཅས། །རྟག་ཏུ་བདེ་བར་སྐྱོང་ཞིང་རང་དོན་མེད། །རྒྱ་མཚོས་བསྟན་པ་ལས་མཆན་དགུ་པའོ།། །།སྙིང་གར་སྤུ་དང་བཅས་པ་བདེ་བར་འཚོ། །སྤུ་དང་བྲལ་ཡང་  
བདེ་བར་འཚོ་བར་བྱེད། །སྤུ་སྙོམས་ཅུང་ཟད་སྐྱེས་པ་མཁས་པར་འགྱུར། །སྤུ་གཅིག་སྐྱེས་པ་ཕྱུག་པོར་འགྱུར་བར་བཤད། །གཉིས་དང་གསུམ་དུ་སྐྱེས་པ་ངན་པར་བཤད། །སེར་སྐྱ་སྔོ་ནག་སྤྲིན་གྱི་མདོག་ཅན་དང། །ལྡོང་རོས་ཟླ་བའི་ཁ་དོག་པདྨ་དང། །འདྲ་བ་དེ་ལ་རྒྱལ་པོའི་མཚན་མར་  
འདོད། །སེར་སྐྱ་ཉི་མ་འཆར་བའི་ཁ་དོག་ཅན། །ས་སྐྱོང་རྒྱལ་པོ་བྱེད་པར་འགྱུར་བ་ཡིན། །རྒྱ་མཚོས་བསྟན་པ་ལས་མཚན་བཅུ་པའོ།། །།གླང་ཆེན་ལྟ་བུར་ལུས་པེ་བྱིན་དུ་རྒྱས། །བདེ་བར་སོན་པ་བཟང་པོའི་མཚན་མ་ཅན། །ཐང་ཀར་ལངས་པ་ལག་པས་པུས་མོར་སླེབ། །ཡོན་ཏན་ཀུན་གྱིས་  
བརྒྱན་པའི་ལག་པ་ཡིན། །ཤིན་ཏུ་ལག་པ་ཆུང་བ་འབངས་པོར་འགྱུར། །ལག་པའི་རི་མོ་གཡོན་དུ་འཁྱིལ་བ་ནི། །ཐམས་ཅད་ཡོངས་སུ་རྫོགས་པར་རྒྱས་པ་ཡིན། །ཕ་རོལ་གྲགས་པའི་རྒྱལ་པོ་ཐོབ་པར་འགྱུར། །ལག་པའི་རི་མོ་གཡས་སུ་འཁྱིལ་བ་ནི། །རྟག་ཏུ་སྐྱེས་པ་སྡུག་བསྔལ་འགྱུར་བ་  
ཡིན། །ལག་པ་སྙོམས་ལ་མཐུག་པ་རོར་མོ་རིང། །དམར་ལ་ཟླུམ་པ་ཤ་དང་བཅས་པ་ནི། །འཇམ་པ་ནང་དུ་ཆུ་བླུགས་འཛིན་པར་བྱེད། །དེ་འདྲ་གང་ལ་ཡོད་པ་རྒྱལ་པོར་འགྱུར། །ལག་པ་ཤ་མེད་རྩ་དང་རྡུལ་གྱིས་གང། །སེར་སྐྱ་སེན་མོ་སེར་བ་སྡུག་བསྔལ་འཛིན། །མཛུབ་མོའི་དཀྱིལ་ལམ་  
  
༄༅། །གྱེན་དུ་ལངས་པ་ཡི། །རི་མོ་གང་ལ་ཡོད་པ་བུ་གསུམ་འགྱུར། །གང་དུ་སྲང་གི་རི་མོ་ཡོད་གྱུར་པ། །ལག་པའི་རྟིང་པར་ཉའམ་རྔ་མ་འདྲ། །གང་ལ་ཡོད་པ་སྒྲུབ་པའི་འབྲས་བུ་ཐོབ། །དེ་ནི་བུ་མང་བདག་པོ་བྱེད་པར་བཤད། །མཐེ་ཆུང་སྲིན་ལག་རྩ་བའི་ཚིགས་གསུམ་གྱི། །འོག་མའི་  
དཀྱིལ་དུ་རི་མོ་སྙོམས་པ་གསུམ། །ནན་ཏར་གསལ་བ་ཡོད་ན་ལོ་བརྒྱ་འཚོ། །ལག་པ་གུར་འཆད་ལྟ་བུ་མདོག་ཅན་ནི། །གསེར་དང་ནོར་མང་བདག་པོ་བྱེད་པ་ཡིན། །གཞན་ཡང་རིག་པ་འཛིན་པར་བྱེད་པ་ཡིན། །ལག་པའི་དཀྱིལ་ལམ་ཡང་ན་གནས་གཞན་དུ། །ཧོམ་གཟར་ལྟ་བུ་གང་ལ་ཡོད་པ་དེ། །  
ཀུན་གྱིས་བཀུར་རམ་མཆོད་སྦྱིན་བདག་པོར་བཤད། །ལག་པའི་རི་མོ་མང་པོ་ཡོད་གྱུར་ན། །བྲམ་ཟེར་གྱུར་ན་རིག་བྱེད་བཞི་ལ་མཁས། །དབྱུག་པ་གདུགས་དང་ཆུ་བུམ་ལྟ་བུ་ཡི། །རི་མོ་གང་ལ་ཡོད་པ་བྲམ་ཟེའི་རིགས། །དེ་ཡི་རྐང་ལ་རྒྱལ་པོའི་མགོ་བོས་འདུད། །རྡོ་རྗེ་རྩེ་གསུམ་ཤཀྟི་འདྲ་བ་དང། །  
དགྲ་སྟའི་རི་མོ་རལ་གྲི་འདྲ་བའི་གཟུགས། །དེ་རྣམས་ཡོད་པ་དེ་ནི་རྒྱལ་པོར་འགྱུར། །དུང་དང་གདུགས་དང་ལྕགས་ཀྱུ་མཚན་ལྡན་དང། །གང་ལ་ཡོད་པ་མི་ཡི་རྒྱལ་པོར་འགྱུར། །རི་མོ་དོད་སྙོམས་སྣུམ་པ་འཁོར་ལོ་འདྲ། །གང་ལ་ཡོད་པ་དེ་ཡང་རྒྱལ་པོར་འགྱུར། །རི་མོ་ཆད་པ་རྡུལ་ཅན་ཉུང་དུ་གསོན། །  
རི་མོ་རི་དང་ཤིང་སྡོང་ལྟ་བུ་དང། །སོར་མོ་རིང་པོ་ཟླུམ་པོ་སྙོམས་པ་ནི། །དུད་འགྲོ་མང་པོའི་བདག་པོ་བྱེད་པར་འགྱུར། །རི་མོ་གདུགས་དང་རྒྱལ་མཚན་འཁོར་ལོ་དག་གང་ལ་ཡོད་བ་རྒྱལ་པོ་ངེས་པར་ཐོབ། །འགྲོ་འམ་འདུག་དང་ངེས་པར་བདེ་བར་སོན། །རྒྱ་མཚོས་བསྟན་པ་ལས་མཚན་བཅུ་གཅིག་  
པའོ།། །།ལག་པ་མཐོ་བ་ཟླུམ་པོ་ཤ་དང་བཅས། །དེ་ནི་སྡེ་ཆེན་བདག་པོ་བྱེད་པར་འགྱུར། །མགྲིན་པ་རིང་བ་རྔ་མོ་ལྟ་བུ་ནི། །ཕ་རོལ་ནོར་ལ་རློམ་སེམས་བྱེད་པར་འགྱུར། །མགྲིན་པ་སྣུམ་པ་ཀི་ར་ལྟ་བུ་དང། །གླང་ཆེན་ལྟ་བུ་ཡོད་ན་རྒྱལ་པོར་འགྱུར། །བཟའ་བཏུང་ལོངས་སྤྱོད་མང་པོ་འཐོབ་པར་  
བྱེད༑ །གདོང་བ་ཟླུམ་པོ་ཆོས་དང་ཚུལ་ཁྲིམས་ལྡན། །གདོང་པ་ཤ་དང་བྲལ་བ་ཞ་ཀྱོག་ཅན། །ཕ་རོལ་དོན་རྣམས་མང་པོ་སྨྲ་བར་བྱེད། །མང་པོ་སྨྲ་བ་དེ་ནི་རྐུན་མར་བཤད། །དོན་རྣམས་རྫོགས་པར་སྨྲ་བ་རྒྱལ་པོར་འགྱུར། །ར་དང་སྤྲེའུ་སྐད་དང་གདོང་པ་ནི། །ཕ་རོལ་གྲགས་པ་ནོར་རྣམས་  
  
།འགྲམ་མགོ་པདྨའི་འདབ་མ་ལྟ་བུ་ལ། །དེ་ཡི་མགྲིན་པ་ལོངས་སྤྱོད་མང་པོར་ལྡན། །ཡ་མཆུ་དམར་བ་སྲབ་པ་མི་ཡི་བདག་ཡ་མཆུ་མཐུག་པར་གྱུར་པ་རྨོངས་པར་འགྱུར། །ནན་ཏར་སྐམས་ན་སྡུག་བསྔལ་མང་པོ་ཅན། །བིམ་པའི་མཆུ་ཅན་བཟའ་བཏུང་མང་བར་བཤད། །  
སོ་རྣམས་ཀུ་མུ་ཏ་ལྟར་དཀར་བ་ནི། །མཆོག་ཏུ་བཟང་པོ་མི་ཡི་རྒྱལ་པོར་འགྱུར། །གླང་ཆེན་བོང་བུའི་སོ་ཅན་སྣུམ་པོ་རྣམས། །བདེ་བར་འཚོ་བ་བཟང་པོའི་མཚན་མ་ཡིན། །དོམ་དང་སྦྲེའུ་ལྟ་བུ་ལྟོགས་པར་འགྱུར། །རྡོ་བ་ལྟ་བུ་གདོལ་ཅན་འཁྱོག་པ་ནི། །སྡུག་བསྔལ་ཐོབ་པ་སོ་ཡི་  
མཚན་མ་ཡིན། །གཡས་པའི་སོ་གཉིས་སྦོམ་པ་དཔོན་པོར་འགྱུར། །སྟོབས་དང་ལོངས་སྤྱོད་མང་པོ་ལྡན་པ་ཡིན། །གཡོན་པའི་སོ་གཉིས་སྤོམ་པ་ཕ་མ་འཆི། །སོ་བཞི་འཁྱོག་པ་སྡུག་ཅིང་ཕ་མ་འཆི། །དཀར་པོ་རྣོ་བ་ལེགས་པས་ཡི་བདག་རིང་ཞིང་རྣོ་བ་མཁས་པའི་མཚན་མ་  
ཡིན༑ །སུམ་ཅུ་སོ་གཉིས་སོ་ཅན་རྒྱལ་པོར་འགྱུར། །ལོངས་སྤྱོད་དག་དང་ལྡན་པར་འགྱུར་པ་ཡིན། །སུམ་ཅུ་ཡོད་ན་བདེ་བར་འཆོ་བར་འགྱུར། །སུམ་ཅུ་སོ་དགུའི་སོ་ཅན་སྡུག་ཅིང་གསོན། །ཉི་ཤུ་རྩ་བཞི་པ་ནི་བདེ་བར་འཚོ། །དེས་ནི་འདོད་པའི་ལོངས་སྤྱོད་མང་པོ་རྙེད། །ཡ་སོ་མ་སོ་མཉམ་པ་  
ནོར་གྱི་བདག་དམར་སྨུག་དཀར་ཅན་རིགས་སྡིག་པ་བྱེད་པ་ཡིན། །མཐུག་བརྡུལ་ཅན་ལེ་ནི་མི་བཟང་སྟེ། །དཀར་པོ་ལྕེ་ཅན་སྤྱོད་པ་གཙང་བ་ཡིན། །པདྨའི་འདབ་མ་ལྟ་བུ་རིང་བ་ནི། །ཤིན་ཏུ་སྲབ་པ་མ་ཡིན་མཐུག་པ་མིན། །རྒྱལ་པོར་འགྱུར་བའི་ལྕེ་ཡི་མཚན་མ་ཡིན། །སྣུམ་དང་དམར་བ་རིག་པ་  
འཛིན་པར་བྱེད། །དམར་སྨུག་དཀར་ཅན་རིགས་རྣམས་ཉམས་པར་བྱེད། །དེས་ནི་ནོར་མེད་སྡུག་བསལ་མང་པོ་འཐོབ། །སེར་ནག་དམར་སྨུག་ཅན་གང་བཟང་པོ་མིན། །སེང་གེ་གླང་ཆེན་ལྟ་བུ་མི་ཡི་བདག་ངང་པ་འབྲུག་གི་གདངས་ཅན་ནོར་དང་ལྡན། །གླང་ངམ་བོང་བུའི་སྐད་ཅན་སྡུག་བསྔལ་  
ཆེ༑ །རྟ་དང་བང་བུ་བྱ་རོག་སྒྲ་ཅན་སྡུག་ཚིག་གཏམ་ཟེར་བ་སྡིག་ཅན་ཡིན་པར་བཤད། །ཉུང་དུ་སྨྲེ་ཞིང་བདེན་པ་རྒྱལ་པོར་འགྱུར། །རྒྱ་མཚོས་བསྟན་པ་ལས་མཚན་བཅུ་གཉིས་པའོ།། །།གླང་ཆེན་རྟ་ཡི་རྣ་ཅན་རྣོ་བ་ནི། །འཇིག་རྟེན་འདྲེན་པ་བྱེད་པར་འགྱུར་བ་ཡིན། །ནེ་ཚོའི་  
  
༄༅། །མཆུ་ཅན་དེ་ཡང་དེ་བཞིན་ནོ། །ཤིན་ཏུ་རྣ་གོང་མཐོ་བ་ལོངས་སྤྱོད་ལྡན། །སྣ་ཆུས་པ་ཚུལ་ཁྲིམས་གཙང་མ་བསྲུང། །སྣ་གོང་འཁྱོག་པ་སྡིག་པ་བྱེད་པ་ཅན། །སྣ་རྩེ་སྤོམ་པ་མཐུག་པའང་སྡིག་པ་བྱེད། །སྣ་རྩེ་སྤོམ་པ་སྣ་གོང་ལེབ་པ་ནི། །དེ་ཡང་སྡུག་བསྔལ་མང་པོ་འཛིན་པར་བྱེད། །རྒྱ་མཚོས་བསྟན་པ་  
ལས་མཚན་བཅུ་གསུམ་པའོ།། །།མེ་ཏོག་དམར་པོ་ལྟ་བུའི་མིག་ཅན་ནི། །ལོངས་སྤྱོད་བདག་པོ་སྡེ་ཡི་འདྲེན་པ་བྱེད། །གྲུ་གསུམ་མིག་ཅན་འཇིགས་པ་ཟླུམ་པ་དང། །ཁྱིལ་ངང་པ་ལྟ་བུའང་དཔོན་པོར་འགྱུར། །ཁྲག་ལྟར་དམར་བ་ནད་དང་བཅས་ཤིང་སྡུག་མཆོག་ཏུ་མིག་འབོར་མཐོ་བ་སྡུག་པར་བཤད། །མ་ཧེ་ལུག་དང་  
ར་འདྲ་འཁྲུག་པ་རེམ། །གཡོ་བ་མིག་ཅན་ཀུན་དུ་ལྟ་བ་ནི། །ཕ་རོལ་བུད་མེད་ལ་ནི་བསམ་པ་ཅན། །མིག་གཉིས་ནང་དུ་སོང་བ་རིང་པོར་གསོན། །ཟླུམ་པའི་མིག་ཅན་ཉུང་དུ་གསོན་པར་བཤད། །རི་དགས་རྨ་བྱ་ཅེ་སྤྱང་བ་ལང་དང། །གླང་ཆེན་ལྟ་བུས་ལོངས་སྤྱོད་ཐོབ་པར་བྱེད། །མཆོག་ཏུ་ཆུད་པ་སྐེམ་པོ་ཡོ་བ་ནི། །ཆུ་ཡིས་གང་  
པ་ཟག་པ་མཆི་མ་ཅན། །ནོར་མེད་སྡུག་བསྔལ་ཅན་གྱི་མིག་ཏུ་བཤད། །རྒྱལ་མོ་ཤིན་ཏུ་གནག་པ་བདེ་བར་འཚོ། །རྒྱལ་མོ་དཀར་བ་འཆི་བ་འཐོབ་པར་བྱེད། །རྒྱལ་མོ་དམར་པ་ནོར་གྱི་བདག་པོར་བཤད། །མིག་ཀོང་ལེགས་པ་དབང་ཕྱུག་ཐོབ་པར་བྱེད། །མིག་རྩ་དམར་བ་ལོངས་སྤྱོད་ཐོབ་པར་བྱེད། །དམར་དང་དཀར་  
བའི་རི་མོ་དོད་པ་ལ། །དེ་ནི་མཁས་ཤིང་བློ་གྲོས་བཟང་པོ་ཅན། །མིག་ནས་མཆི་མ་འཛག་པས་འཁོན་ཞིང་སྡུག་འགྲོ་ཚོ་ལམ་ལ་ལྟ་བ་མཁས་པའི་མཚན། །ཀུན་དུ་ལྟ་བ་བ་ལང་ལྟ་བུ་ངན། །རྒྱ་མཚོས་བསྟན་པ་ལས་མཚན་བཅུ་བཞི་པའོ།། །།པདྨ་སྐྲ་ཅན་དམར་བ་ལེགས་པ་དང། །མེ་ལྟར་འོད་ཟེར་འབར་བ་མདངས་  
དང་བཅས། །དེ་འདྲའི་མདངས་ཅན་འཁོར་ལོས་སྒྱུར་བར་བཤད། །གསེར་གྱི་མདོག་ཅན་དབང་ཕྱུག་ཐོབ་པར་བྱེད། །ཕུག་རོན་ཨ་རོག་ར་དང་ཁུ་བྱུག་དང། །དབང་ཕྱུག་ལོངས་སྤྱོད་མང་པོ་འཐོབ་པར་བྱེད། །བྱི་ལ་འུག་པའི་མདོངས་ཅན་དཔལ་ཐོབ་ཅིང། །ཉི་མ་གླང་གི་གཟུགས་ཅན་རྒྱལ་པོར་བཤད། །ཀ་ལ་པིང་ཀའི་  
སེར་སྐྱའི་མིག་ཅན་ནི། །འཁོར་ལོས་སྒྱུར་བའི་རྒྱལ་པོ་བྱེད་པར་འགྱུར། །རིན་ཆེན་མུ་ཏིག་མིག་ཅན་མཁས་པར་འགྱུར། །མིག་གཉིས་འབྱེད་འཛུམས་མང་བ་ཉུང་དུ་གསོན། །འབྱེད་འཛུམས་ཉུང་བ་རིང་དུ་གསོན་པར་བྱེད། །བསྟུན་ནས་འབྱེད་འཛུམས་མང་བ་ནད་མང་ཞིང། །ལན་གཉིས་འཛུམས་པ་གཡོན་དུ་འགྱུར། །  
  
།གསུམ་དུ་འཛུམས་པ་བདེ་བར་བྱེད་པ་ཡིན། །ལན་བཞི་འཛུམས་པ་ལྟོགས་པར་གནས་པ་ཡིན། །དེ་ནི་ཚེ་ཐུང་སྡུག་ཅིང་བཀྲེན་པར་བཤད། །དཔྲལ་བ་སྐམས་པ་རྡུལ་དང་བཅས་པས་སྡུག་གཉེར་མ་ལྔ་པོ་ལོ་བརྒྱ་འཚོ་བར་བཤད། །གཉེར་མ་བཞི་པ་དགུ་བཅུར་གསོན་པར་བཤད། །གཉེར་  
མ་གཉིས་པ་དགུ་བཅུ་གསོན་པར་བཤད། །གཉེར་མ་མེད་པའི་མི་རྣམས་ཚེ་ཐུང་ཞིང། །གཉེར་མ་ཐུང་དུ་གཅིག་པ་ནད་མང་ཞིང། །གཉེར་མ་ཉི་ཤུ་རྩ་ལྔ་སྡུག་བསྔལ་མང། །དཔྲལ་བར་རྩ་གསུམ་པ་ཡོད་པ་དབང་ཕྱུག་ཐོབ། །གཉེན་འདུན་མང་པོའི་འཁོར་དང་ལྡན་པར་འགྱུར། །མེ་ཏོག་པདྨ་ལྟ་  
བུའི་དཔྲལ་བ་ཅན། །ཆོས་དང་ཚུལ་ཁྲིམས་འཛིན་པར་བྱེད་པ་ཡིན། །རྡོ་རྗེ་རྒྱལ་མཚན་འཁོར་ལོ་ཟླ་བ་དང། །དེ་འདྲ་གང་ཡོད་ས་ཡི་བདག་པོར་བཤད། །གྱེན་དུ་རི་མོ་གཅིག་པ་འབངས་ཀྱི་བདག་ཟླ་ཕྱེད་འདྲ་བས་དབང་ཕྱུག་ཐོབ་པར་བྱེད། །གྱེན་ཐུར་འཕྲེད་ལ་རི་མོ་མང་པོ་ཅན། །སྡུག་བསྔལ་  
འཛིན་པའི་སྐྱེས་བུའི་མཚན་མ་ཡིན། །རི་མོ་རིང་པོ་སློབ་དཔོན་བྱེད་པར་འགྱུར། །མགོ་བོ་གདུགས་འདྲ་མི་ཡི་བདག་པོར་འགྱུར། །དཔྲལ་བ་ཏོག་པོར་མཐོན་ནས་རྣོ་བ་ལ། །ལྟོགས་ཤིང་རྟག་ཏུ་ནོར་མེད་དབུལ་པོར་འགྱུར། །མགོ་བོ་གླང་ཆེན་ལྟ་བུ་རྒྱལ་པོ་འདྲ། །དབང་ཕྱུག་དུ་མའི་བདག་པོ་བྱེད་  
པར་འགྱུར། །མགོ་བོ་གྲུམ་པ་ལྟ་བུ་སྐྱེས་པ་དང། །རྡུལ་དང་སྐྲ་དང་ལྡན་པའང་དེ་བཞིན་དེ་བཞིན་ནོ། །རྡུལ་ཅན་ཆེན་པོ་མཐུག་པོར་སྐྱེས་པས་སྡུག་སྲབ་མཐུག་སྙོམས་པ་སྐྱེས་པ་བདེ་བར་འཚོ། །ལེགས་པ་རྩ་སྙོམས་པ་རིང་ཐུང་མེད། །དེ་འདྲ་མི་ཡི་དབང་ཕྱུག་ཐོབ་པར་བྱེད། །རྒྱ་མཚོས་བསྟན་པ་ལས་  
མཚན་བཅོ་ལྔ་སྐྱེས་པའི་མཚན་བསྟན་པ་རྫོགས་སོ།། །།བུད་མེད་མཚན་རྣམས་བསྟན་གྱིས་མཉན་པར་གྱིས། །པདྨ་ལྟ་བུར་དམར་བ་སྣུམ་པོ་དང། །རྐང་པ་ཆུང་བའི་བུད་མེད་པ་དེ་བར་འཚོ། །འཁོར་ལོ་གདུགས་དང་པདྨ་རྒྱལ་མཚན་དང། །རལ་གྲི་འདྲ་བའི་རི་མོ་གང་ཡོད་པ། །རྒྱལ་པོའི་  
བཙུན་མོར་འགྱུར་བར་རྒྱ་མཚོས་བཤད། །རྐང་པའི་སོར་མོའི་འོག་ཏུ་གྱེན་ཐུར་ལ། །རི་མོ་ཡོད་ན་དཔོན་པོའི་ཆུང་མར་འགྱུར། །རྐང་པ་སྲབ་མོ་ཆེན་གཡོག་ཏུ་འགྱུར། །རྐང་པ་སྐམས་པ་ལྟོགས་པར་འགྱུར་བ་ཡིན། །འགྲོ་ན་བྱ་ཕྲན་ལྟ་བུའང་དེ་བཞིན་དུ། །དེ་ལའང་གི་རིགས་དང་ཚུལ་  
  
༄༅། །ཁྲིམས་མེད། །མཐེ་ཆུང་ས་ལ་མི་འབྱར་ཁྱོ་པོ་འཆི། །གུང་མོས་ལ་མི་འབྱར་བུད་མེད་ནི། །སྐྱེས་པ་ལྟ་བུའི་སྤྱོད་པ་བྱེད་པར་འགྱུར། །མཛུབ་མོ་ཟླུམ་པས་ལ་མི་རིག་པ། །ཁྱོ་བོ་སྤངས་ཤིང་སྐྱེས་པ་གཞན་དང་སྤྱོད། །སོར་མོ་སོ་སོར་གྱེས་པ་  
སྡུག་ཅིང་གསོན། །དེ་ནི་གཞན་གྱི་གཡོག་མོ་བྱེད་པར་འགྱུར། །སོར་མོ་སྦོམ་པོ་བདེ་བ་མེད་པར་བྱེད། །སོར་མོ་སྐམས་པ་རྩ་དང་བཅས་པ་ནི། །སྡུག་བསྔལ་འཛིན་པར་བྱེད་པའི་བུད་མེད་ཡིན། །རིང་བ་སྙོམས་པ་གཙང་བ་བདེ་བར་འགྱུར། །སོར་མོ་སྙོམས་པ་བར་མེད་ཤ་  
དངས་པ། །རྟག་ཏུ་བདེ་བར་འགྱུར་བའི་བུད་མེད་ཡིན། །རང་གི་ཁྱོ་བོ་ས་ཆོག་པར་འཛིན་པར་བྱེད། །སོར་མོ་མཐོ་བ་ཟླུམ་པ་པདྨའི་མདངས། །དེ་ལ་བུ་དང་ནོར་རྣམས་བརྟན་པར་འགྱུར། །སོར་མོ་ཆུང་བ་ས་རེག་པར་བྱེད། །སྐམས་ལ་རྡུལ་དང་བཅས་པའི་བུད་མེད་  
དེ༑ །རྟག་ཏུ་སྡུག་བསྔལ་འབའ་ཞིག་སྤྱོད་པར་བྱེད། །མཐེ་བ་ཆེན་གས་པ་མོ་ངན་པ་ཅན། །དེ་ཡི་སྤུན་ཟླ་ཉམས་པར་འགྱུར་བ་ཡིན། །རྒྱ་མཚོས་བསྟན་པ་ལས་བུད་མེད་ཀྱི་མཚན་བསྟན་པ་གཅིག་པའོ།། །།རྐང་པའི་མཐིལ་གྱི་ཤ་རྒྱུད་མཛེས་ཤིང་གོང། །དེ་  
ནི་སྨད་འཚོང་བྱེད་པར་འགྱུར་བ་ཡིན། །ཤིན་ཏུ་སྦོམས་ན་སྡུག་བསྔལ་འབའ་ཞིག་འཐོབ། །ས་ལ་རེག་ཅིང་སྙོམས་པ་བདེ་བར་འཚོ། །བོལ་ཚིགས་མ་ཧེ་ལྟ་བུ་འཆི་བར་འགྱུར། །བོལ་ཚིགས་སྙོམས་པའི་བུད་མེད་བདེ་བར་འཚོ། །བརླ་ཡི་ཤ་རྒྱས་སྙོམས་པ་སྣུམ་པ་དང། །རྩ་མེད་  
སྤུ་དང་བྲལ་བའི་བུད་མེད་དེ། །འགྲོ་བ་འདུག་པ་ཀུན་དུ་བདེ་བར་འཚོ། །བརླ་གྱེན་ཐུར་རི་མོ་གཉིས་ཡོད་ན། །སྨད་འཚོང་བྱེད་དེ་ཚུལ་ཁྲིམས་གཉིས་པ་ཡིན། །རི་མོ་ཆུང་ན་ཁྱོ་བོ་འཆི་བར་འགྱུར། །གྱེན་དུ་རི་མོ་གཅིག་པ་བདེ་བར་འཚོ། །རྒྱ་མཚོས་བསྟན་པ་ལས་མཚན་  
གཉིས་པའོ།། །།བརླ་འོག་རི་མོ་འཕྲེད་ལ་ཡོད་པ་ནི། །ཕྱི་རོལ་སྐྱེས་པ་གཞན་རྣམས་འཚོ་བར་བྱེད། །བརླ་སྟོང་ཤིན་ཏུ་ཤ་རྒྱས་བདེ་བའི་མཚན། །ནང་ནས་ཕྱི་རོལ་ཤིན་ཏུ་གནག་པའི་སྤུ། །ཉུང་དུ་སྙོམས་པར་སྐྱེས་པའི་བུད་མེད་ནི། །མི་ཡི་བདག་པོའི་བཙུན་མོ་བྱེད་  
  
།མཚན་མ་རུས་སྦལ་རྒྱབ་ཅན་སྣུམ་ཞིང་རྒྱས། །བ་སྤུ་ལྟ་བུའི་སྤུ་དང་བཅས་པ་ནི། །ནོར་དང་དོན་འདོད་བུ་དང་ལྡན་ཞིང་བདེ། །དེ་ནི་ཁྱོ་བ་བསྙེན་བཀུར་བྱེད་པར་འགྱུར། །ཤ་སྐམས་ཆེན་མོ་རྩ་ཡིས་གང་བ་ནི། །ལྟོགས་ཤིང་སྡུག་བསྔལ་ཆེན་པོ་སྐྱེ་བར་འགྱུར། །  
གཡས་ཀྱི་ཤ་རྒྱས་བུ་དང་ལྡན་པ་ཡིན། །གཡོན་པ་མཐོ་ན་བུ་མོ་སྐྱེ་བར་འགྱུར། །དམར་སེར་སྤུ་ཅན་ལྟོགས་པར་འགྱུར་བ་ཡིན། །སྤུ་ནང་སྐྱེས་པ་བདེ་བ་འཚོ་བར་བྱེད། །བ་སྤུ་ལྟ་བུ་མང་བོ་རྒྱས་པའི་སྤུ། །གནག་པ་མ་ཡིན་ཉུང་བ་མ་ཡིན་པས། །ཤིན་ཏུ་བདེ་བ་མང་  
པོས་གང་བར་འགྱུར། །ཤིན་ཏུ་དཀྱིལ་འཁོར་གང་བ་མཐའ་མ་ལ། །སྙོམས་ཤིང་མཛེས་པར་གྱུར་བའི་སྤུ་དང་ལྡན། །རུས་སྦལ་རྒྱབ་བམ་གླང་ཆེན་སྤྱི་བོ་ལྟར། །འགྲམ་གྱི་ཤ་རྒྱས་ཁྱོ་དང་བཅས་པ་བདེ། །མཚན་མ་སྐམས་པ་ཀོང་པ་ངན་པའི་མཆན། །གང་ལ་ཡོད་  
པ་ལྟོགས་དང་སྡུག་བསྔལ་འབྱུང། །འགྲོ་ཚེ་ཚང་ར་འགུལ་ཞིང་ཕྱི་ནས་སྙོགས། །ཚུལ་ཁྲིམས་གཉིས་པ་བྱེད་པའི་འོས་སུ་འགྱུར། །མི་འགྱུར་བརྟན་པ་བདེ་བ་ཐོབ་པར་བྱེད། །ཚང་ར་སྤོམ་པ་གྲུ་བཞི་གཅང་བ་ནི། །བ་སྤུ་ཅུང་ཟད་ཡོད་པ་བདེ་བར་འགྱུར། །རྒྱ་མཚོས་བསྟན་པ་  
ལས་མཚན་གསུམ་པའོ།། །།ལྟེ་བ་ཟབ་པ་སྐྱེས་པས་ཕོངས་པ་མེད། །པདྨ་གེ་སར་ལྟ་བུའི་ལྟེ་བ་ཅན། །བདེ་བར་འཚོ་ཞིང་བཟང་པོའི་མཚན་དུ་བཤད། །ལྟེ་བ་མཐོ་བ་རྒྱས་བ་རྡུལ་དང་སྤུ། །མེད་པ་སྡུག་བསྔལ་མང་པོ་འཛིན་པར་འགྱུར། །ཤ་སྐམས་རིང་པོ་  
རྡུལ་དང་སྤུ་ཡིས་གང། །ལེགས་པ་མེད་པ་གང་ཞིག་འཇིགས་པར་སྐྱེས། །གླང་ཆེན་འགྲོས་དང་བ་ལང་ངང་པ་དང། །རྨ་བྱ་ནེ་ཅོའི་འགྲོས་ཅན་བཟང་པོའི་མཚན། །འགྲོ་ཞིང་སྨྲ་དང་ཅེ་སྤྱང་སྐད་ཅན་ནི། །བདེ་སྤོང་སྡུག་བསྔལ་ཆེན་པོ་འཛིན་པར་བྱེད། །རྐུབ་ཆོས་རྩ་ཡིས་གང་  
དང་མདུད་པ་ཅན། །བུད་མེད་ཁྱོ་དང་བྲལ་བར་ཆགས་པ་ཡིན། །ཚུལ་ཁྲིམས་གཉིས་པ་དེ་ནི་སྨད་འཚོང་འགྱུར། །གསུས་པ་ཆུང་ན་བུད་མེད་སྨད་འཚོང་འགྱུར། །གསུས་པ་ཤ་ཡིས་གང་བ་རྩ་དང་བྲལ། །རྟག་ཏུ་ལྟོགས་ཤིང་ནོར་མེད་སྡུག་བསྔལ་འགྱུར། །གསུས་པ་གཙང་  
  
༄༅། །ཞིང་སྣུམ་པ་ལེགས་པ་སྟེ། །ནུ་མ་གཡས་པ་རྒྱས་པ་བུ་དང་བཅས། །གཡོན་པ་མཐོན་བུ་མོ་འབྱུང་བར་འགྱུར། །འཁྱོག་ཅིང་ཡོ་བ་བུ་དང་བྲལ་བར་འགྱུར། །སྐམས་དང་རྩ་བ་ཡོ་བར་འགྱུར་བ་ལ། །རྩེ་མོ་སྐམས་པ་སྡུག་པའི་མཚན་མ་སྟེ། །དེ་ཡི་ཁྱོ་  
འཆི་བུ་དང་བྲལ་བ་ཡིན། །ནུ་མ་རྒྱས་པ་ཤ་ཡིས་གང་བ་ཡི། །རབ་ཏུ་དལ་རྒྱས་པ་ནི་མདངས་དང་ལྡན། །དེ་ལ་བུ་དང་ནོར་དང་བུ་མོ་འབྱུང། །རྒྱ་མཚོས་བསྟན་པ་ལས་མཚན་བཞི་པའོ།། །།སྐེད་པ་སྒུར་བ་གཞུ་འདྲ་གཡོག་མོར་འགྱུར། །རྐེད་པ་གྱོད་  
པོ་ཁྱོ་པོ་འཆི་བར་འགྱུར། །ཤ་སྐམས་རྩ་ཡིས་གང་བ་སྡུག་པར་འགྱུར། །རྐེད་པ་སྤུ་ཅན་ཤུ་བ་འདྲ་བས་གང། །དེ་ལ་སྡུག་བསྔལ་ཆེན་པོ་ཐོབ་པར་འགྱུར། །བྱ་བྲང་བྱུང་བ་སྡུག་བའི་མཚན་མ་ཡིན། །བྲང་ཞེང་སྙོམས་པ་སྤུ་ཡིས་གང་བ་དང། །ཤ་ཡིས་རྒྱས་པ་ཁྱོ་བོ་བཟང་པོ་  
ཐོབ༑ །བྲང་ཞེང་སྲབ་པ་ཁྱོ་བོ་འཆི་བར་བཤད། །བསྐམས་པའི་བྲང་ཀྱང་དེ་བཞིན་ཁྱོ་བོ་འཆི། །རྒྱ་མཚོས་བསྟན་པ་ལས་མཚན་ལྔ་པའོ།། །།ལག་པ་སྤུ་མེད་ཆུ་འཛིན་ཟངས་ཀྱི་མདོག་སྣུམ་པ་བདེ་ཞིང་ཤ་རྒྱས་ནོར་དང་ལྡན། །ལག་པ་གཡས་པའི་སེན་མོ་  
གས་པ་དང། །ཤིན་ཏུ་སྲབ་པ་སྤུ་ཡིས་གང་བ་ནི། །རྡུལ་ཅན་རྩ་དང་བཅས་པ་ངན་པ་ཡིན། །པདྨ་འདབ་མ་ལྟ་བུ་སྙོམས་ཤིང་དག་གཤིབས་ནས་བསླང་ན་བར་དུ་མཐོང་བ་མེད། །དེ་འདྲའི་བུད་མེད་བདེ་བར་འགྱུར་བའི་མཚན། །ལྟེ་བའི་དཀྱིལ་དུ་འཁོར་གོས་ཀྱིས་གཡོགས་ཤིང་  
གནས། །ནོར་བུ་དང་ནི་ལྡན་པར་འགྱུར་བ་ཡིན། །ལག་པ་སྲབ་མོ་རྣ་བ་ཆེན་མོ་ཅན། །ཚེ་ཐུང་མྱུར་དུ་འཆི་བར་འགྱུར་བ་ཡིན། །མཛུབ་མོ་ཆེན་མོ་འམ་རྣ་བ་ཆེན་པོ་ཅན། །སྲིན་མོའི་རིགས་ཏེ་བདག་པོ་ཟ་བར་བྱེད། །ལག་པའི་རི་མོ་རྒྱང་ནས་གསལ་པོར་མཐོང། །སྣུམ་པ་མ་ཐོབ་དེ་ནི་  
བདེ་བར་འཚོ། །ལག་པ་ཆུང་བ་སྣུམ་པ་དེ་འདྲ་བ། །བདེ་ཞིང་གསོན་པར་འགྱུར་བའི་མཚན་མ་ཡིན། །ལག་པ་མཐུག་པ་རི་མོ་རྡུལ་དང་བཅས། །དམར་བ་སྣུམ་པ་རིང་བ་མཆོག་ཏུ་བཟང། །དེ་འདྲའི་ལག་པ་གང་ལ་ཡོད་གྱུར་ན། །རིགས་ངན་ཡིན་ཡང་རྒྱལ་པོའི་བཙུན་མོར་འགྱུར། །  
  
།དཔོན་པོའི་ཆུང་མ་ནོར་གྱི་དབང་ཕྱུག་འགྱུར། །སྤུ་མེད་དཀར་པོར་གནས་པ་ཟངས་ཀྱི་མདོག་སྣུམ་པ་དེ་ཡང་བདེ་བར་འཚོ་བའི་མཚན། །སེན་མོ་གས་པ་རྡུལ་ཅན་བུ་གས་གང། །སྤུ་དང་བཅས་པ་དེ་ནི་སྡུག་པར་འགྱུར། །ལག་པ་བཀྲ་  
ཤིས་རྟགས་ཅན་སྣུམ་པ་ནི། །བུ་དང་ནོར་རྣམས་ཐོབ་པར་བྱེད་པ་ཡིན། །ལག་པ་དམར་པོ་སྣུམ་པ་གཙང་བ་ནི། །ཡོད་པ་དེ་ནི་རྒྱལ་པོའི་བཙུན་མོར་འགྱུར། །མེ་ཏོག་གདུགས་དང་བུམ་པ་བཀྲ་ཤིས་མཚན། །རྔ་མ་རལ་གྲི་ཡོད་པ་དོན་གསུམ་འགྲུབ། །གཙང་མ་པདྨོ་རྒྱལ་མཚན་ཡོད་  
གྱུར་ན། །དེ་ལ་སྐྱེས་པ་རྒྱལ་པོ་འདྲ་བར་འགྱུར། །རྒྱ་མཚོས་བསྟན་པ་ལས་མཚན་དྲུག་པའོ།། །།ཧ་ཅང་ལག་ཆུང་ཉོན་མོངས་སྐྱེ་བར་འགྱུར། །ནན་ཏུར་ཆེ་བ་བདག་པོ་འཆི་བར་འགྱུར། །སྤུ་ཡིས་གང་བའང། །དེ་བཞིན་འགྱུར་བ་ཡིན། །རིང་བ་སྙོམས་པ་བདེ་བ་འཐོབ་  
པར་བྱེད། །མཆོག་ཏུ་མགྲིན་པ་སྤོམ་པའང་དེ་བཞིན་ནོ། །གང་ཞིག་མདུན་དུ་སྒུ་བ་སྡུག་པ་ཡིན། །གཡོན་ན་ཤ་མཚན་ནག་པོ་ཡོད་པ་ན། །དེ་ཡི་ཁྱོ་པོ་འཆི་བར་འགྱུར་བ་ཡིན། །ཤ་མཚན་དཀར་པོ་གཙང་བ་ཡོད་པ་ནི། །དཔོན་པོའི་ཆུང་མ་ཁྱེད་པར་འགྱུར་བ་ཡིན། །མགྲིན་  
པ་ཤ་སྐམས་རྩ་ཡིས་གང་བ་ནི། །སྡུག་བསྔལ་མང་པོ་སྐྱེ་བར་འགྱུར་བ་ཡིན། །རྒྱ་མཚོས་བསྟན་པ་ལས་མཚན་བདུན་པའོ།། །།མཆུ་ལ་སེར་ཀ་མང་པོ་ཤུ་བ་ཅན། །མཆོག་ཏུ་མཐུག་པ་སྨད་འཚོང་བྱེད་པར་འགྱུར། །སྐམས་པའི་མཆུ་ཅན་ཁྱོ་བོ་འཆི་བར་འགྱུར། །  
རྩ་བའི་མཐའ་ཅན་སྣུམ་པ་སྙོམས་པ་ནི། །བུ་དང་བྲལ་བ་དམར་བ་ནོར་དང་བུ། །རྒྱས་ཤིང་རྟག་ཏུ་བདེ་བ་ཐོབ་པར་འགྱུར། །མཆུ་སྒྲོས་ཐད་ཀར་གྱེན་དུ་རི་མོ་ཅན། །ཤིན་ཏུ་བདེ་ཞིང་སྐྱིད་པའི་མཚན་མ་ཡིན། །ནག་པོའི་མཆུ་ཅན་ཀུན་དང་འཁོན་པར་བྱེད། །སྐམས་པ་རྡུལ་ཅན་མཐུག་པ་  
སྡུག་པའི་མཚན། །སྙོམས་པ་དཀར་པོ་སྣུམ་པ་བདེ་བར་བྱེད། །མ་སོ་འཁྱོག་པ་བུ་མོ་འཆི་བར་བྱེད། །ཡ་སོ་འཁྱོག་པ་བུ་རྣམས་འཆི་བར་འགྱུར། །བརྫུན་ཅན་སྨད་འཚོང་བྱེད་པའི་རིགས་སུ་འགྱུར། །སོ་ལ་རེག་ན་ལྡེག་པར་ལྟོགས་པ་དང། །བཅུ་དྲུག་ལོན་ནས་སྐྱེས་པ་འཚོ་བར་འགྱུར། །  
  
༄༅། །རྒྱ་མཚོས་བསྟན་པ་ལས་མཚན་བརྒྱད་པའོ།། །།ལྕེ་མདོག་དམར་པོ་ནོར་དང་ལྡན་པར་འགྱུར། །སྲབ་མཐུག་སྙོམས་པའི་ལྕེ་ཡང་དེ་བཞིན་ནོ། །མཆོག་ཏུ་སྲབ་བ་དཀར་བ་ནད་དང་བཅས། །ཤིན་ཏུ་མཐུག་པའི་ལྕེ་ཡང་དེ་བཞིན་ནོ། །དེ་ནི་ཀུན་དང་འཁོན་པར་བྱེད་པ་ཡིན། །  
རིང་བར་སླེབ་ཙང་དམར་བ་སྣུམ་པ་ནི། །དེ་ཡིས་བདེ་བ་ཆེན་པོ་ཐོབ་པ་ཡིན། །རྐན་གྱི་ཁ་དོག་དཀར་བ་ལྟོགས་པ་ཡིན། །རྡུལ་ཅན་རྐན་ནི་ཆོས་ལ་རྟོན་པར་འགྱུར། །སེར་མོ་མཆོག་ཏུ་སྡུག་བསྔལ་ཆེན་པོ་འཐོབ། །པདྨའི་འདབ་ཅན་བདེ་བ་ཐོབ་ཅིང་མཆོད། །ཆུ་བྱའི་སྐད་ཅན་ངང་པཁུ་བྱུག་གི་གདངས་  
ཅན་རྒྱལ་པོའི་བཙུན་མོ་བྱེད་པར་འགྱུར། །འགྲམ་འོག་སྣུམ་པ་ཤ་རྒྱས་བདེ་བར་འགྱུར། །སྐམས་པ་རྡུལ་ཅན་ཤུ་བ་མང་བ་དང། །རྩ་ཡིས་གང་བ་སྡུག་བསྔལ་མང་པོ་ཐོབ། །དེ་ལ་བུ་དང་འབྲལ་བ་རྒྱ་མཚོས་བཤད། །སྣ་གོང་རིང་བ་ཁྲོ་བར་འགྱུར་བ་ཡིན། །ནན་ཏུར་ཆུང་ན་གཡོག་པོར་  
འཁོལ་བར་འགྱུར། །སྣ་གོང་སྲབ་པ་ཁྱོ་བོ་འཆི་བར་འགྱུར། །རིང་པོའི་རྡུལ་དང་ཚུལ་ཁྲིམས་གཉིས་པ་ཡིན། །ཆེ་ཆུང་སྙོམས་པ་བུད་མེད་བདེ་བ་ཆེ། །སྣ་གོང་མཐོ་བ་བདེ་བ་ཆེན་པོར་བཤད། །རྒྱ་མཚོས་བསྟན་པ་ལས་མཚན་དགུ་པའོ།། །།དམར་སེར་མིག་ལ་རྩ་དང་  
ལྡན་པ་ནི། །བུ་དང་བདེ་བ་མང་པོ་འཐོབ་པར་བྱེད། །གཡོན་པ་མཐོ་བ་དེ་བ་མེད་པར་འགྱུར། །གཡས་པ་མཐོན་བུད་མེད་དོན་དང་བྲལ། །སྤྲུལ་དང་བྱི་ལའི་མིག་ཅན་དགེ་བ་མེད། །དམར་སེར་མིག་ཅན་གྱོས་པའམ་བུ་དང་ནི། །ཕ་ལ་སོགས་པ་རྣམས་ལ་སྦྱོར་བར་བྱེད། །པདྨའི་  
འདབ་མ་ལྟ་བུ་སྙོམས་ཤིང་སྡུག་སྣུམ་པ་རིང་ཞིང་ཞིབ་པའི་མདངས་ཅན་དང། །རྨ་བྱ་ངང་པ་རི་དགས་ལྟ་བུ་ཡང། །བུད་མེད་དམ་མཆོག་ཏུ་གྱུར་པའི་མཚན་མ་ཡིན། །མིག་གི་རྫི་མ་མང་བ་སྣུམ་ཞིང་གཙང། །ནོར་ཅན་ནོར་གྱི་བདག་པོ་བྱེད་པར་འགྱུར། །སྨིན་མ་མཐོ་ནག་རིང་ཞིང་སྙོམས་ལ་  
གཅང། རྣ་བ་ཆེན་མོ་ཤ་ཅན་ཞུམ་ཞིང་གཙང། །སྒྲ་མང་ཆུང་བ་གནས་ནི་བདེ་བའི་མཚན། །དཔྲལ་བར་རི་མོ་གསུམ་པ་རྩ་དང་སྤུ། །སྙོམས་པ་དྲུག་པ་ཚེ་རིང་བདེ་བའི་མཚན། །ཆེ་ཆུང་སྙོམས་པ་རིང་ཐུང་མེད་པ་ནི། །རི་མོ་ལེགས་པར་མཐོང་བ་རྒྱལ་པོ་དང། །ལྷན་ཅིག་གནས་པར་  
  
།བུད་མེད་དྲེད་ཀྱི་སྒྲ་ཅན་སྤོམ་ཞིང་རིང། །དེས་ནི་ཁྱོ་བོ་ཟ་བར་འགྱུར་བ་ཡིན། །བུད་མེད་ཕག་གི་གཟུགས་ལྟར་སྤོམ་ཞིང་རིང། །སེར་སྐྱའི་སྒྲ་ཅན་ཁྱོད་དང་འཁོན་པར་བྱེད། །རྡུལ་ཅན་སྐྲ་ཚོགས་སྲབ་པ་སྡུག་བསྔལ་ཐོབ། །རིང་ཐུང་ལག་པའི་ཚད་ཅན་སྣུམ་  
པ་དང། །རྨ་བྱའི་མདངས་ཅན་རྒྱལ་པོའི་སྤྱོར་བར་འགྱུར། །རྒྱ་མཚོས་བསྟན་པ་ལས་བུད་མེད་ཀྱི་མཚན་བཅུ་པ་རྫོགས་སོ།། །།པཎྚི་ཏ་པྲ་བྷཱ་ཀ་ར་དང། །བོད་ཀྱི་ལོ་ཙཱ་བ་དགེ་སློང་ཨུ་རྒྱན་པས་བསྒྱུར་བའོ།།  
  
  
