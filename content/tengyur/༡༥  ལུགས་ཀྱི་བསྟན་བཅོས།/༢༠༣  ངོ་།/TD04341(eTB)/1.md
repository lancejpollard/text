  
།ན་མོ་ལོ་ཀི་ཤྭ་རཱ་ཡ། བི་ཁྱཱ་ཏ་དེ་བས་ཐུགས་རྗེ་ཆེན་པོའི་གྲུབ་པ་ཐོབ་པའི་གཏམ་རྒྱུད་ནི། དེ་རྒྱ་གར་ཤར་ཕྱོགས་སུ་འཁྲུངས་  
ཏེ་བི་ཀྲ་མར་རབ་ཏུ་བྱུང་རིག་པའི་གནས་ལ་མཁས་པར་གྱུར་ཏོ། །འོད་ཀྱང་སྲེད་པ་ཆེ་བའི་སྐྱོན་གྱིས་དེར་མ་བཞུགས་པར་རྡོ་རྗེ་གདན་དུ་ཇོ་མོ་གཅིག་དང་ལྷན་ཅིག་འཁོར་ཁ་ཅིག་ལ་ཆོས་སྟོན་གྱི་ན་བཞུགས་སོ། །ནུབ་ཅིག་གི་རྨི་ལམ་ན་ཐུབ་པ་ཆེན་པོའི་ཞལ་ནས་ཁྱོད་ད་ལོ་གསུམ་ན་ནད་དྲག་ལ་ཡུན་རིང་བས་ཤི་  
ནས་ལས་ངན་པས་དམྱལ་བར་སྐྱེ་བས། ང་བཤད་པས་མི་ཕན་གྱི། ཡི་གེ་དྲུག་པའི་སྒོམ་བཟླས་གྱིས་ཤིག་ཅེས་གསུངས་སོ། །སད་པ་དང་ཤིན་ཏུ་སྐྲག་སྟེ་འཁོར་རྣམས་ལ་སྨྲས་ནས་ཇོ་མོས་གཡོག་བྱས་འཁོར་རྣམས་ཀྱིས་འཚོ་བ་སྦྱར་ནས་སྒྲུབ་པ་མཛད། དེ་ནས་ལོ་དུས་སུ་ནད་དེ་འདྲ་བས་གྲོངས་ཏེ། འཁོར་རྣམས་  
ཀྱིས་དུར་ཁྲོད་དུ་མེའི་གསེབ་ཏུ་གཞུག་སྟེ་མེ་མཐའ་ནས་སྤར་བ་དང། ཤིང་གི་སྟེང་དུ་འཐོན་བྱུང་ངོ། །རོ་ལངས་བྱུང་སྙམ་སྟེ་བྲོས་པ་དང། །མ་འབྲོས་པའི་བརྡ་བྱས་པས་འཁོར་རྒན་པོ་ཕོ་ཚོད་ཅན་ཅིག་གིས་ཉི་མ་རིང་བསྡད་པས་མ་གྲོངས་པར་ཤེས་ནས། དེར་ཐམས་ཅད་ཀྱིས་ཅི་ལགས་ཞུས་པས། ངས་བཤད་  
མི་ནུས་ཞོ་དང་འབྲས་ཟན་ཁྱེར་ཤོག་ཅེས་གསུངས་སོ། །དེར་གསོལ་ནས་གསུངས་པ། གཤིན་རྗེའི་མི་ཤིན་ཏུ་འཇིགས་པ་བཞིས་ང་ཐག་རིང་པོར་ཁྱེར་ཏི་རི་ཅིག་རྩེ་ལ་སླེབ་པ་དང། འོད་དཀར་པོ་ཟླ་བའི་འོད་པས་ཆེས་ལྷག་པ་ནམ་མཁའ་ལ་བྱུང་བའི་རྗེས་ལ་ཐུགས་རྗེ་ཆེན་པོ་དོན་ཞགས་རྟ་མགྲིན། སྒྲོལ་  
མ༑ ནོར་བཟངས་དང་བཞི་ནམ་མཁའ་ལ་བྱོན་པ་མཐོང་སྟེ། དེས་གཤིན་རྗེ་དེ་དག་ཤིན་ཏུ་བྲེད་ནས་འདར་རོ། །དེར་མི་དག་རྟ་མགྲིན་གྱི་དབྱུག་ཏོས་བརྡུངས་པས་བཅོམ་ལྡན་འདས་ཀྱི་ཞལ་ནས་སྙིང་རྗེ་མ་བྱེད་གསུངས་པས་རྟ་མགྲིན་གྱི་ཞལ་ནས་འོ་སྐོལ་གྱི་མི་ལ་འདིར་བར་ཆད་བྱེད་པ་མི་རིགས་གསུང་ངོ། །དེར་བཅོམ་  
ལྡན་འདས་ཀྱི་ཞལ་ནས་ད་ཆོག་གིས་འདི་ཕ་གི་མ་ཚིག་པ་ལ་ཅིག་ཅར་སྐྱོལ་ཞེས་གསུངས་སོ། །དེར་བཞི་པོས་འདིར་བསྐྱལ། སྐྱེལ་གྱི་བར་དུ་མཐོང། དེ་ནས་མ་མཐོང་སྟེ་ད་ངའི་ནད་དྲག་པར་ཐེག་ཅེས་གསུང་ངོ། །དེ་ནས་པཎྜི་ཏ་གྲུབ་ཐོབ་ཏུ་གྲགས་ཏེ་བླ་མ་ཤཱཀྱ་ཤྲཱི་དང་བུདྡྷ་ཤྲཱི་ལ་སོགས་པ་མང་པོ་  
  
།པཎྜི་ཏ་རྣམ་པར་གྲགས་པའི་ལྷས་ཐུགས་རྗེ་ཆེན་པོ་ལ་གྲུབ་པ་ཐོབ་པའི་གཏམ་རྒྱུད་པཎྜི་ཏ་བི་ན་ཡ་ཤྲཱི་མི་ཏྲས་བསྒྱུར་རོ།།  
  
  
