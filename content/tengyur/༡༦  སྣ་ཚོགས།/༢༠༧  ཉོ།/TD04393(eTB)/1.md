  
༈   ། །སློབ་དཔོན་ཀཱ་མ་ལ་ཤཱི་ལའི་སྨོན་ལམ་མུ་གཉིས་མ་བཞུགས་  
༄༅། །དཀོན་མཆོག་གསུམ་ལ་ཕྱག་འཚལ་ལོ། །བདག་ལ་བརྟེན་ནས་སེམས་བསྐྱེད་པའི། །དྲི་མ་མེད་པའི་སྦྱིན་པ་ལ། །བརྟེན་ནས་ཡོན་བདག་ཉིད་གྲོལ་ཏེ། །དེ་ལ་ཡོན་བདག་མི་རེ་ཞིང། །འཇིག་རྟེན་རེ་བ་ཞི་བར་ཤོག་སྒོ་གསུམ་དྲི་མ་མེད་པ་ཡི། །ཚུལ་ཁྲིམས་  
རྒྱན་དང་ལྡན་པར་ཤོག་སྦྱིན་པ་འདི་ཡི་བྱིན་བརླབས་ཀྱིས། །རྟག་ཏུ་ལོངས་སྤྱོད་ལྡན་པར་ཤོག་ལོངས་སྤྱོད་དེ་ལ་མ་ཆགས་ཤིང། །སེམས་ཅན་ཀུན་ལ་སྙིང་རྗེ་བས། །སྟོང་པའི་སེམས་དང་ལྡན་པར་ཤོག་སྦྱིན་པ་འདི་ཡི་བྱིན་རླབས་ཀྱིས། །དུས་འདིར་བར་དུ་གཅོད་  
  
།བགེགས་རྣམས་མ་ལུས་ཞི་གྱུར་ནས། །རྐྱེན་རྣམས་མ་ལུས་བཟློག་པ་ཤོག་བསྲུང་བར་གྱུར་པའི་ལྷ་རྣམས་ཀྱིས། །གཡེལ་བ་མེད་པར་བསྲུང་བར་ཤོག་ཡིད་ཆེས་རྟེན་དེ་འཕེལ་བར་ཤོག་འདི་དང་ཕྱི་མ་གཉིས་ཀར་ཡང། །མི་རྣམས་ཀུན་གྱིས་བཀུར་  
བར་ཤོག་ཤིན་ཏུ་ཕྲ་བར་གྱུར་བ་ཡི། །སྦྱིན་པ་ཤིན་ཏུ་ཆུང་གྱུར་ཀྱང། །སེམས་ཀྱིས་ཐོངས་པའི་སྦྱིན་པ་འདི། །དཔག་ཏུ་མེད་པ་འཕེལ་གྱུར་ཏེ། །བྱང་ཆུབ་ཐོབ་པའི་རྟེན་དུ་ཤོག་བླ་མེད་བྱང་ཆུབ་ཐོབ་གྱུར་ནས། །འགྲོ་བ་འདྲེན་པའི་དབང་དུ་ཤོག། །།  
དཀོན་མཆོག་གསུམ་ལ་ཕྱག་འཚལ་ལོ། །བདག་ཀྱང་དེ་ལ་མ་ཆགས་ཤིང། །ཁེ་དང་རྙེད་པ་བཀུར་སྟི་དང། །འཇིག་རྟེན་སྙན་གྲགས་ཞི་བར་ཤོག་ཆགས་པ་མེད་པ་རྔམ་སེམས་ཀྱིས། །གཞན་ལ་རེ་བ་མེད་པར་ཤོག་ཕྱོགས་འཛིན་ངོ་བསྲུང་མེད་པར་ཤོག་བདག་གི་  
དགེ་བ་མཐར་ཕྱིན་ནས། །དྲི་མ་མེད་པའི་དགེ་བ་ཡིས། །གཞན་གྱིས་བསོད་ནམས་འཕེལ་ནུས་ཤོག་དྲི་མ་མེད་པས་ཀུན་དག་ཤོག་བརྗོད་པའི་སྟོབས་ཀྱིས་ཀུན་བྲལ་ཤོག་བདག་གཞན་དགེ་བ་མ་ཆད་པའི། །བར་ཆད་མེད་པའི་བརྩོན་འགྲུས་ཀྱིས། །བྱང་ཆུབ་  
འབྲས་བུ་ཐོབ་ནས་ཀྱང། །ངན་འགྲོ་དེ་ལ་དགོད་པ་དང། །ཐེག་པ་ཆུང་ངུར་སེམས་བསྐྱེད་ནས། །ཐེག་ཆེན་ས་ལ་འགོད་ནུས་ཤོག་སློབ་དཔོན་ཀཱ་མ་ལ་ཤཱི་ལའི་སྨོན་ལམ་མུ་གཉིས་མ་ཞེས་བྱ་བ་རྫོགས་སོ།།  
  
  
