  
།རྒྱ་གར་སྐད་དུ། སཱུ་ཏྲཱ་ལཾ་ཀ་  
ར་པཎྜཱ་རྛ། བོད་སྐད་དུ། མདོ་སྡེ་རྒྱན་གྱི་དོན་བསྡུས་པ། འཕགས་པ་བྱམས་པ་ལ་ཕྱག་འཚལ་ལོ། །མ་བཤད་པའི་སྐྱོན་དང། བཤད་པའི་སྐྱོན་དང། ཕྱིན་ཅི་ལོག་ཏུ་བཤད་པའི་སྐྱོན་གསུམ་དང་བྲལ་བར་བཤད་པར་བྱའོ། །དེ་ནི་སྟོན་པ་དང། སྟོན་པའི་ཚིག་དང་  
བསྟན་པར་བྱ་བའི་ཆོས་དང། བསྟན་པར་བྱ་བའི་ཐབས་བླ་ན་མེད་པའོ། །དང་པོ་ལ་སྟོན་པའི་དབྱེ་བ་དང། སེར་སྣ་དགག་པ་དང། ཆོས་བསྟན་པ་དོན་ཡོད་པ་དང་གསུམ་མོ། །རྒྱལ་སྲས་ཚིག་ནི་མི་ཞེན་དང། །ཞེས་བྱ་བ་ལ་སོགས་པ་ཚིག་བརྒྱད་ཀྱིས་སྟོན་པའི་ཚིག་གོ། །  
རྒྱལ་བ་བྱམས་པས་བཤད་པའི་མདོ་སྡེའི་རྒྱན་ལ་བསྟན་པར་བྱ་བའི་ཆོས་ནི་གཅིག་སྟེ། ཉེས་པ་བརྒྱད་ཀྱི་གཉེན་པོར་ཐེག་པ་མཆོག་གོ། །དེ་བསྟན་པར་བྱ་བའི་ཐབས་བླ་ན་མེད་པ་ལ་གཉིས་ཏེ། ཟབ་པ་དང། རྒྱ་ཆེ་བའོ། །དེ་ཡང་རྣམ་པ་གསུམ་དང་ལྡན་པའི་དབང་དུ་བྱས་ནས་བཤད་དེ་  
  
༄༅། །སྒྲ་ནི་ངེས་པར་རྟོགས་པའི་དབང་དུ་བྱས་ནས་བཤད་པ་དང། སྒྲུབ་པ་ཉམས་སུ་ལེན་པའི་དབང་དུ་བྱས་ནས་བཤད་པ་དང། བྱང་ཆུབ་སེམས་དཔའི་རིགས་དང་ལྡན་པའི་མཁས་པའི་དབང་དུ་བྱས་ཏེ་བཤད་པའོ། །དེ་ཡང་སྡེ་སྣོད་གསུམ་དུ་བསྡུས་ནས་རྣམ་པ་བཞི་  
བཞིའི་སྒོ་ནས་བཤད་པ་ཡིན་ནོ། །དེ་ལྟར་གཞུང་གི་དོན་བསྡུ་ན་ལྔ་ཡིན་ཏེ། བསྒྲུབ་པར་བྱ་བ་དང། བྱེ་བྲག་ཏུ་ཤེས་པར་བྱ་བ་དང། བསམ་པར་བྱ་བ་དང། བསམ་གྱིས་མི་ཁྱབ་པ་དང། ཡོངས་སུ་གྲུབ་པ་མཐར་ཐུག་པའི་དོན་ནོ། །མིང་རྒྱུ་མཚན་ལ་སོགས་པ་ལྔ་ནི་མི་བཞག་སྟེ། གཞུང་  
ནས་བརྗོད་བྱར་མ་བཞག་པ་དང། འབྱོར་བའི་དོན་ཚུལ་བླ་ན་མེད་པ་མ་ཡིན་པའི་ཕྱིར་རོ། །འོ་ན་གང་ཡིན་ཞེ་ན། འབྱོར་བའི་དོན་ཚུལ་བླ་མེད་གྱུར་བ་ལྔ་ཡི་བདག་ཉིད་སྟོན་པར་བྱེད། །ཅེས་བྱ་བ་དེ་གོང་མ་དང་སྦྱར་བ་དང། འོག་མ་དང་སྦྱར་བ་གཉིས་བྱམས་པའི་དགོངས་པ་ཡིན་ལ། གོང་མ་  
དང་སྦྱར་བ་ནི་བླ་མ་བརྒྱུད་པ་ལས་ཤེས་ཏེ། དེ་དབྱིག་གཉེན་གྱིས་མ་བཤད་དོ། །དབྱིག་གཉེན་གྱིས་འོག་མ་དང་སྦྱར་བའི་བཤད་པ་འདི་ཡིན་ཏེ། གང་ལ་བསླབ་པར་བྱ་བའི་ཡུལ་ཐེག་པ་ཆེན་པོ་བཀར་བསྒྲུབ་པ་དང། སེམས་བསྐྱེད་ཀྱི་ཡུལ་སྐྱབས་སུ་འགྲོ་བ་མཆོག་ཏུ་བསྒྲུབ་པ་དང་  
ཉ་བར་ལེན་པའི་རྒྱུ་ཐེག་པ་ཆེན་པོའི་རིགས་བསྒྲུབ་པ་བསྟན་ཏེ་བསྒྲུབ་པར་བྱ་བ་གསུམ་བསྡུས་པ་ཡིན་ནོ། །བྱེ་བྲག་ཏུ་ཤེས་པར་བྱ་བ་ནི་གཉིས་ཏེ། སེམས་བསྐྱེད་དང། རང་དང་གཞན་གྱི་དོན་ཕུན་སུམ་ཚོགས་པ་བྱེ་བྲག་ཏུ་ཤེས་པར་བྱའོ། །བསམ་པར་བྱ་བ་ནི་གཉིས་ཏེ། ཟབ་པའི་དེ་ཁོ་ན་  
དང། རྒྱ་ཆེ་བ་ཐབས་ལ་མཁས་པའི་དེ་ཁོ་ནའོ། བསམ་གྱིས་མི་ཁྱབ་པ་ལ་གཉིས་ཏེ། མངོན་པར་ཤེས་པ་ལ་སོགས་པའི་མཐུ་བསམ་གྱིས་མི་ཁྱབ་པ་དང། དགའ་བ་དང་དད་པ་ལ་སོགས་པ་བདག་དང་གཞན་ཡོངས་སུ་སྨིན་པ་བསམ་གྱིས་མི་ཁྱབ་པའོ། །ཡོངས་སུ་གྲུབ་  
པའི་དོན་ནི་གཅིག་སྟེ། མངོན་པར་བྱང་ཆུབ་པར་མཐར་ཐུག་པ་ཉིད་དོ། །འདི་ཇི་ལྟར་ཤེས་པར་བྱེད་པ་གང་ཡིན་ཞེ་ན། སྒྲུབ་པའི་སྐབས་ཞེས་སྨོས་པའི་ཕྱིར་དང། མཐར་ཡང། ཉེས་པ་ཀུན་གྱི་དྲི་མེད་པ། །རྣམ་པ་ཐམས་ཅད་མཁྱེན་ཉིད་འཐོབ། །རིན་ཆེན་སྣོད་ནི་ཕྱེ་བ་ལྟར། །  
  
།ཞེས་འབྱུང་བའི་ཕྱིར་རོ། །དེ་ཉིད་ཀྱི་ཕྱིར་ན། སྡོམ་ནི་དང་པོ་སྒྲུབ་སྐྱབས་རིགས། །དེ་བཞིན་དུ་ནི་སེམས་བསྐྱེད་དང། །རང་གཞན་དོན་དང་དེ་ཉིད་དོན། །མཐུ་དང་ཡོངས་སྨིན་བྱང་ཆུབ་པོ། །ཞེས་ཚིགས་སུ་བཅད་ནས། གང་ལ་བསླབ་པར་བྱ་བའི་ཡུལ་  
ཡོངས་སུ་རྫོགས་པའི་དོན་བསྟན་པའོ། །དེ་ལ་ཇི་ལྟར་བསླབ་པར་བྱ་ཞེ་ན། མོས་པ་མང་བ་ཉིད་དང་ནི། །ཆོས་ཚོལ་བ་དང་སྟོན་པ་དང། །དེ་བཞིན་སྒྲུབ་པ་དང་ཡང་དག་པའི། །གདམས་ངག་རྗེས་སུ་བསྟན་པ་ཡིན། །ཞེས་བྱ་བ་གསུངས་ཏེ། མགོན་པོས་ཆུ་བོའི་འགྲོས་ལྟ་བུའི་བཤད་པ་ནི་  
འདི་ཡིན་ཏེ། ཐོག་མར་ཐེག་པ་ཆེན་པོ་མཆོག་ཏུ་གྲུབ་པ་ལས་བརྩམས་ནས་མོས་པ་འབྱུང་ངོ། །མོས་པ་ལས། ཆོས་ཚོལ་བ་འབྱུང་ངོ། །དེ་སྟོན་པར་བྱེད་པ་དགེ་བའི་བཤེས་གཉེན་ལ་རག་ལས་པས་ཆོས་སྟོན་པའོ། །དེ་ནས་སྒྲུབ་པ་ནན་ཏན་དུ་བྱ་བ་ཡིན། བསྒྲུབ་པའི་སྐབས་ཞེས་  
རང་མིང་ནས་སྨོས་པའི་ཕྱིར་བསྒྲུབ་པར་བྱ་བའི་དོན་ཡིན་ནོ། །བྱེ་བྲག་ཏུ་ཤེས་པར་བྱ་བ་ནི་ཡང་དག་པར་གདམས་ངག་དང་རྗེས་སུ་བསྟེན་པ་ཡིན་ནོ། །བསམ་པར་བྱ་བ་ནི་དེ་ཁོ་ན་ཉིད་ཟབ་པ་དང་རྒྱ་ཆེ་བ་ཐབས་ལ་མཁས་པའི་སྐབས་སོ། །ཐབས་ཡང་རྣམ་པ་གསུམ་སྟེ། བསྡུ་བའི་དངོས་པོ་  
བཞི་དང་ལྡན་པའི་ཕ་རོལ་ཏུ་ཕྱིན་པ་དྲུག་དང། ཚད་མེད་པ་བཞིས་བསྡུས་པ་དཀོན་མཆོག་མཆོད་པ་ལ་སོགས་པ་བསྟན་པ་དང། ལམ་གྱིས་བསྡུས་པ་བྱང་ཆུབ་ཀྱི་ཕྱོགས་དང་མཐུན་པའི་ཆོས་བསྟན་པའོ། །བསམ་གྱིས་མི་ཁྱབ་པ་ནི་ཡོན་ཏན་གྱི་སྐབས་སོ། །ཡོངས་སུ་གྲུབ་པ་རྟོགས་པའི་དོན་སོ་  
སོར་རང་གིས་རིག་པར་བྱ་བ་ནི་མཐར་ཐུག་པའི་སྐབས་ཡིན་ཏེ། དེ་ལྟར་ན་བསྟན་བཅོས་ཀྱི་ལུས་ཡོངས་སུ་རྫོགས་པ་མདོར་གཞག་པ་དང། དཔེ་ལྔས་མཚོན་ནས་བཀོད་པ་འོག་མ་དང་སྦྱར་བ་ཡིན་ནོ། །གོང་མ་དང་སྦྱར་བ་རྟོགས་པ་བརྒྱུད་དེ་འོངས་པ་ནི་འདི་ཡིན་ཏེ། ཐེག་པ་ཆེན་པོ་ལ་འབྱོར་པའི་  
དོན་ཚུལ་བླ་ན་མེད་པ་ལྔ་སྟེ་གང་ཞེ་ན། རིགས་མཆོག་དང་ལྡན་པའི་གང་ཟག་དོན་ཤེས་པར་ནུས་པ་ལ་ཕྱིན་ཅི་མ་ལོག་པར་དོན་སྟོན་པ་དང། སྟོན་པའི་ཚིག་དྲི་མ་མེད་པ་བསྟན་པ་དང། འགྲོ་བ་ལྔ་པོ་སྡུག་བསྔལ་ལས་བསྒྲལ་བའི་ཆེད་ཡིན་པ་དང། དེའི་རྒྱུད་སྙིང་རྗེ་ཆེན་པོ་དང་ལྡན་པའི་བདག་  
  
༄༅། །ཉིད་དང། བསྟན་པར་བྱ་བའི་ཆོས་ཐེག་པ་མཆོག་ཏུ་གྱུར་པའོ། །དེ་ལྔ་ནི་ཚིགས་བཅད་དང་པོའི་དོན་ཏེ། དཔེ་ལྔས་མཚོན་པའི་དོན་ལྔ་སྟེ། མདོར་བསྟན་པའོ། །དེ་ལྔའི་རྒྱས་པར་བཤད་པ་ནི་འདི་ཡིན་ཏེ། དོན་ཤེས་ཀྱི་རྒྱས་བཤད་ནི་དམིགས་པར་བྱ་བའི་ཡུལ་ཐེག་  
པ་ཆེན་པོའི་རྒྱུ་འབྲས་བུ་དང་བཅས་པའི་བྱང་ཆུབ་ཀྱི་སྐབས་ཀྱི་བར་རོ། །དོན་སྟོན་གྱི་རྒྱས་བཤད་ནི་ཐེག་པ་ཆེན་པོ་ལ་མོས་པ་ཆོས་ཚོལ་བ་ཇི་ལྟ་བ་བཞིན་དུ་སྟོན་པའི་སྐབས་སོ། །རབ་ཏུ་བྱེད་པ་ངག་དང་ཚིག་རྣམས་དྲི་མེད་ཀྱི་རྒྱས་བཤད་ནི། རྒྱལ་སྲས་ཚིག་ནི་མི་ཞན་པ་ནས། ཡན་ལག་དྲུག་ཅུ་བསམ་  
མི་ཁྱབ་ཀྱི་བར་རོ། །སྡུག་བསྔལ་བསྒྲལ་ཕྱིར་གྱི་རྒྱས་བཤད་ནི། སྒྲུབ་པའི་སྐབས་ནས་ཚད་མེད་པ་རྣམ་པར་དབྱེ་བའི་བར་རོ། །འགྲོ་ལ་སྙིང་རྗེའི་ཕྱིར་ཏེ་དེའི་བདག་ཉིད་ཀྱི་རྒྱས་བཤད་ནི་རྣམ་པར་དབྱེ་བ་ལས་བརྩམས་པ་མན་ཆད་དོ། །ཐེག་མཆོག་བསྟན་པའི་རྣམ་པའི་ཆོས་ཀྱི་རྒྱས་བཤད་ནི་ངོ་ཚ་  
རྣམ་པར་དབྱེ་བ་ནས་བཟུང་སྟེ། མཐར་ཐུག་པའི་སངས་རྒྱས་ཀྱི་མཚན་ཉིད་རྫོགས་ཀྱི་བར་གྱིས་སོ། །དེ་ལྟར་ལུས་རྣམ་པར་གཞག་པ་དང། ཡན་ལག་རྒྱས་པར་བཤད་པའི་ཚུལ་གཉིས་སུ་བཤད་པས་མདོ་སྡེའི་དོན་བཤད་པ་ཡིན་ལ། ཚིགས་བཅད་གཉིས་པས་རྒྱན་བཤད་དེ། ཐེག་པ་  
ཆེན་པོའི་ཆོས་ནི་དགའ་བ་བསྐྱེད་པའི་ཕྱིར་མདོ་སྡེའི་རྒྱན་ཅེས་བྱ་བ་ཡིན་ནོ། །གལ་ཏེ་ལུས་ཅན་དགའ་བ་བསྐྱེད་པས་རྒྱན་ཡིན་ན། འདི་ལ་དྲི་བ་ལྔ་འབྱུང་སྟེ། དྲི་བ་དང་པོ་ནི་ཐེག་པ་ཆེན་པོ་འདི་བཀར་གྲུབ་ན་བཅོམ་ལྡན་འདས་ལས་ཁྱད་པར་དུ་འཕགས་པའི་སྒྲ་དང་དོན་ཅི་ཞིག་བྱམས་པས་  
བོགས་དབྱུང་དུ་ཡོད་ནས་དགའ་བ་སྐྱེད་པར་བྱེད་ཅེ་ན། ལན་དུ། གཟུགས་རྒྱན་རང་བཞིན་ཡོན་ཏན་ལྡན་པ་མེ་ལོང་ནང་སོང་ན་ལ་སོགས་པའོ། །དྲི་བ་གཉིས་པ་ནི་ཐེག་པ་ཆེན་པོ་ལས་འགའ་ཞིག་གི་ཚེ་རྣམ་པར་འཚེ་བ་བཤད་པ་དང། གང་ཡང་མེད་པ་ཉིད་དུ་སྟོན་པའི་ཕྱིར་དགའ་བ་བསྐྱེད་  
པ་མ་ཡིན་ནོ་ཞེ་ན། ལན་དུ། ཇི་ལྟར་བསྣམས་ན་རབ་དཀུ་ལ་མན་ཆད་སྨོས་སོ། །དྲི་བ་གསུམ་པ་ནི་ཐེག་པ་ཆེན་པོ་ལས་བསྐལ་པ་དཔག་ཏུ་མེད་པར་དཀའ་བ་སྤྱད་པ་སྣ་ཚོགས་འབྱུང་བས་དེའི་ཕྱིར་དགའ་བ་བསྐྱེད་པ་མ་ཡིན་ནོ་ཞེ་ན། ལན་དུ། ཆོས་དཀའ་རྒྱ་ཆེན་ཞེས་བྱ་བ་སྨོས་སོ། །  
  
འདི་ལས་ནི་གཞན་ལ་ཕན་པའི་ཕྱིར་རང་ལ་སྡུག་བསྔལ་བསྐྱེད་པས་དགའ་བ་མ་ཡིན་ནོ་ཞེ་ན། ལན་དུ། རིན་ཆེན་རིགས་ལྡན་རིན་ཐང་མེད་ལ་སོགས་པའོ། །དྲི་བ་ལྔ་པ་ནི་ཐུན་མོང་དུ་གྲགས་པའི་སྡུད་པ་པོ་མེད་པའི་ཕྱིར་དང་  
བདག་ཅག་ལ་གྲགས་པ་ཁོ་ན་ཐེག་པ་ཆེན་པོ་ཡིན་ཏེ། ཐེག་པ་ཆེན་པོ་བཀའ་མ་ཡིན་ནོ་ཞེ་ན། ལན་དུ། སྔར་ལུང་མ་བསྟན་ལྷན་ཅིག་བྱུང་མན་ཆད་སྨོས་སོ། །མདོར་གཞག་པ་ལས་འཕྲོས་སོ། །བསྟན་བཅོས་ཀྱི་རྣམ་གཞག་གཞན་ཡང་ཚིགས་བཅད་དང་པོ་གཉིས་ཀྱིས་བསྟན་བཅོས་ཀྱི་  
མཚན་བཤད་པ་དང། དེ་ལས་འཕྲོས་པས་ལེའུ་དང་པོས་ལུས་མདོར་གཞག་བསྟན། སྐྱབས་འགྲོ་བསྣན་པས་རྒྱས་བཤད་བསྟན། ཉེ་བར་ལེན་པའི་རྒྱུ་རིགས་དང། རྐྱེན་སེམས་བསྐྱེད་ནས་འབྲས་བུ་མཐར་ཐུག་གི་བར་གྱིས་ཤིན་ཏུ་རྒྱས་པར་བཤད་པ་བསྟན་ཏོ། །རྒྱལ་བ་བྱམས་པས་མཛད་  
པའི་བསྟན་བཅོས་མདོ་སྡེའི་རྒྱན་གྱི་ཐོག་མར་མཚན་བཤད་པའི་སྒོ་ནས་ལུས་རྣམ་པར་གཞག་པ་ལ་གསུམ་སྟེ། བྱེད་པ་དང། བྱ་བ་དང། དགོས་པའོ། །བྱེད་པ་ལ་རྣམ་པར་དབྱེ་བ་བདུན་ཏེ། དབྱེ་བ་པོ་དང། བྱེད་པའི་ལས་དང། བྱེད་པ་དང། བྱེད་པ་པོའི་ཆེད་དང། རྒྱུའི་དོན་དང། འབྲེལ་  
པའི་དོན་དང། གནས་ཀྱི་དོན་ནོ། །བྱ་བ་ནི་ལྔ་སྟེ། བསྒྲུབ་པར་བྱ་བ་དང། བྱེ་བྲག་ཏུ་ཤེས་པར་བྱ་བ་དང། བསམ་པར་བྱ་བ་དང། བསམ་གྱིས་མི་ཁྱབ་པ་དང། ཡོངས་སུ་གྲུབ་པ་རྟོགས་པའི་དོན་སོ་སོ་རང་རིག་པར་བྱ་བ་བྱང་ཆུབ་ཀྱི་ཕྱོགས་དང་མཐུན་པ་ཉིད། །དེ་ཐེག་པ་ཆེན་པོ་མདོ་སྡེའི་  
རྒྱན་འདིས་རིམ་པ་བཞིན་རྣམ་པར་བཀྲོལ་བས་མཁས་པ་དགའ་བ་བསྐྱེད་པའི་ཕྱིར་རྒྱན་དུ་གཞག་གོ། །ཆོས་དེ་རང་བཞིན་གྱིས་རྒྱན་དང་ལྡན་ན་བསྟན་བཅོས་འདིས་རྒྱན་དུ་བྱས་པ་ཅི་ཡོད་ཅེ་ན། གཟུགས་རྒྱན་རང་བཞིན་ལ་སོགས་པ་སྨོས་སོ། །དགོས་པ་ནི་ཕན་ཡོན་རྣམ་པ་གསུམ་སྟེ། སྒྲིབ་པ་  
སྤོང་བ་དང། དབང་འབྱོར་པའི་རྒྱུ་དང། འཕགས་པའི་ནོར་ལ་ལོངས་སྤྱོད་པའི་རྒྱུའོ། །ཁ་ཅིག་འདི་སྐད་དུ། འདི་བཀའ་མ་ཡིན་ན་ཕན་ཡོན་ལྟ་སྨོས་ཀྱང་ཅི་དགོས་སྙམ་པ་ལ། ཐེག་པ་ཆེན་པོ་སངས་རྒྱས་ཀྱི་བཀའ་ཉིད་དུ་བསྒྲུབ་པར་བྱ་བ་ཡིན་ཏེ། གཏན་ཚིགས་དང། བསྒྲུབ་བྱ་བླ་ན་མེད་  
  
༄༅། །པའི་ཐབས་སུ་གྲུབ་པ་དང། དེ་ལ་སྐྲག་པའི་ཉེས་དམིགས་རྒྱུ་དང་བཅས་པ་དང། སྐྲག་པར་མི་བྱ་བའི་གཏན་ཚིགས་དང། དགག་པ་མི་འགྲུབ་པའི་རྒྱུ་མཚན་དང། གནས་མ་ཡིན་པ་ལ་སྐྲག་མི་དགོས་པ་དང། མ་མོས་པ་ཉིད་ཀྱིས་གྲུབ་པ་དང། རང་གིས་  
མ་ཐོས་པ་སྤང་བར་མི་རིགས་པ་དང། སྤོང་བའི་རྒྱུ་ཚུལ་བཞིན་མ་ཡིན་པ་ཡིད་ལ་བྱེད་པ་དགག་པ་དང། ཁོང་དུ་མ་ཆུད་པས་སྤང་བར་མི་རིགས་པ་སྟེ་བཅུ་པའོ། །དེ་ལ་སྔར་ལུང་མ་བསྟན་པ་ལ་སོགས་པ་གཏན་ཚིགས་བདུན་ནོ། །སྔར་ལུང་མ་བསྟན་པས་སྒྲུབ་པ་མ་ངེས་པ་སྤང་བ་དང་  
ཡོད་མེད་ཀྱིས་མ་གྲུབ་པ་སྤང་བ་དང། སྤྱོད་ཡུལ་མ་ཡིན་པ་སྒྲུབ་པར་བྱེད་པ་སྟེ་གསུམ་མོ། །ཐེག་པ་ཆེན་པོར་གྲུབ་པའི་དཀོན་མཆོག་ལ་སྐྱབས་སུ་འགྲོ་བར་མོས་པ་བསྒྲུབ་པར་བྱ་བ་ལ་དགུ་སྟེ། སྐྱབས་སུ་འགྲོ་བ་མཆོག་གི་ཁྱད་པར་དང། དེ་ལ་སྤྲོ་བར་བྱ་བ་དང། དེའི་ངོ་བོ་དང། རྒྱུ་དང་  
འབྲས་བུ་དང། ལས་དང། ལྡན་པ་དང། དབྱེ་བ་དང། ཕན་ཡོན་ནོ། །དེ་ལ་སྐྱབས་སུ་འགྲོ་བའི་ཁྱད་པར་ནི། ཀུན་ཏུ་འགྲོ་བ་ལ་སོགས་པ་བཞིའོ། །དེའི་ཉེ་བར་ལེན་པའི་རྒྱུ་བསྒྲུབ་པར་བྱ་བའི་ཕྱིར་རིགས་ཡོད་པ་དང། མེད་པ་དང། རིགས་ཀྱི་དབྱེ་བ་དང། འབྲས་བུ་ཁྱད་པར་དུ་  
འཕགས་པ་སྟེ་བཞིའོ། །ཡོད་པ་ཡང། །ཡོད་དང་མཆོག་དང་མཚན་ཉིད་དང། །རྟགས་དང་རིགས་རབ་དབྱེ་བ་དང། །ཉེས་དམིགས་དང་ནི་ཕན་ཡོན་དང། །དཔེ་རྣམས་གཉིས་ཏེ་རྣམ་པ་བཞི་སྟེ་རྣམ་པ་དགུའོ། །དེའི་རྐྱེན་ནང་གི་ཚུལ་བཞིན་ཡིད་ལ་བྱེད་པའི་བདག་ཉིད་སེམས་བསྐྱེད་  
པ་རྣམ་པ་བཅུ་གསུམ་སྟེ། མཚན་ཉིད་དང། རབ་ཏུ་དབྱེ་བ་དང། རྣམ་པར་གཞག་པ་དང། ཡང་དག་པར་བླངས་པ་དྷ་ལས་བྱུང་བ་དང། དོན་དམ་པ་དང། དཔེའི་ཆེ་བ་དང། སེམས་མ་བསྐྱེད་པ་སྨད་པ་དང། བསྐྱེད་པ་བསྔགས་པ་དང། མི་བྱེད་པའི་སྡོམ་པ་འཐོབ་པ་དང། སེམས་མི་  
ལྡོག་པ་དང། སྡུག་བསྔལ་གྱིས་མི་འཇིགས་པ་དང། སེམས་ཅན་ཡལ་བར་མི་འདོར་བ་དང། ལེ་ལོ་མི་རིགས་པའོ། །བསྡུ་ན་གཉིས་ཏེ། མཚན་ཉིད་དང། དབྱེ་བའོ། །དེ་ལ་དྲུག་སྟེ། མངོན་པར་རྟོགས་པའི་དབྱེ་བ་དང། རྣམ་པར་གཞག་པའི་དབྱེ་བ་དང། བརྡར་བཏགས་དོན་དམ་གྱི་  
  
དཔེའི་སྒོ་ནས་དབྱེ་བ་དང། སྐྱོན་དང་ཡོན་ཏན་གྱི་སྒོ་ནས་དབྱེ་བ་དང། ལས་ཀྱི་སྒོ་ནས་དབྱེ་བའོ། །སྒྲུབ་པ་ནི་དགུ་སྟེ། མཚན་ཉིད་དང་མཉམ་པ་ཉིད་དང། གཞན་གྱི་དོན་ཁྱད་པར་དུ་བྱ་བ་དང། གཞན་གྱི་དོན་སྒྲུབ་པའི་དབྱེ་བ་དང། དེའི་ཕུན་སུམ་ཚོགས་པ་དང། སྒྲུབ་པའི་ཁྱད་པར་དང། སྤྱོད་ཡུལ་  
བསྔོ་བ་དང། གཞན་གྱིས་ཉེས་པ་བཟོད་པ་དང། སྒྲུབ་པའི་ཆེ་བ་ཉིད་དོ། །བསམ་པར་བྱ་བ་དེ་ཁོ་ན་ཉིད་ཟབ་མོ་རྣམ་པ་དྲུག་གིས་བསྟན་ཏེ། དོན་དམ་པའི་མཚན་ཉིད་དང། བདག་ཏུ་ལྟ་བ་ཕྱིན་ཅི་ལོག་དགག་པ་དང། ཕྱིན་ཅི་ལོག་དམད་[?]པ་དང། བདག་མེད་ཀྱང་ཞི་བར་རུང་བ་དང། གཉེན་པོ་ཡེ་  
ཤེས་ལ་འཇུག་པ་དང། ཡེ་ཤེས་ཀྱི་ཆེ་བ་ཉིད་དོ། །བསམ་གྱིས་མི་ཁྱབ་པའི་མཐུ་ནི་རྣམ་པ་བདུན་གྱིས་བསྟན་ཏེ། མཚན་ཉིད་རྣམ་པར་དབྱེ་བ་དང། རྒྱུ་དང། འབྲས་བུ་དང། ལས་དང་ལྡན་པ་དང། འཇུག་པ་དང། ཆེ་བའི་ཡོན་ཏན་ནོ། །ལས་ལ་དྲུག་སྟེ། མཐོང། སྟོན། འོད་ཟེར་  
རྣམ་པར་རོལ་པ། སྤྲུལ་པ་དང། ཞིང་དག་གོ། །ཡོངས་སུ་སྨིན་པ་ནི་རྣམ་པ་གཉིས་ཏེ། བདུན་དང་གཞན་ནོ། །དེ་ལ་བདག་ཡོངས་སུ་སྨིན་པ་རྒྱ་ཆེ་བའི་བདག་ཉིད་དང་བཅས་པ་སྟེ། དགའ་དང་དད་དང་རབ་ཞི་སྙིང་བརྩེ་དང། བཟོད་དང་ཡིད་གཟུངས་མཐུ་ཅན་ཉིད་དང་ནི། །མི་འཕྲོགས་པ་  
དང་ཡན་ལག་ལྡན་པ་རབ། །དེ་ནི་རྒྱལ་སྲས་ཡོངས་སུ་སྨིན་པའི་མཚན་ནོ། །སེམས་ཅན་ཡོངས་སུ་སྨིན་པ་ནི་ལྔ་སྟེ། རང་བཞིན་དང། རབ་ཏུ་དབྱེ་བ་དང། ཕན་བདེའི་བསམ་པ་དང། སྦྱོར་བ་ཕུན་སུམ་ཚོགས་པ་དྲུག་གིས་བསྒྲུབ་པ་དང། མཇུག་བསྡུ་བའོ། །ཡོངས་སུ་གྲུབ་པའི་  
དོན་བླ་ན་མེད་པའི་བྱང་ཆུབ་ལ་གཉིས་ཏེ། མདོར་བསྟན་པ་དང། རྒྱས་པར་བཤད་པའོ། །དང་པོ་ལ་བཞི་སྟེ། ཡང་དག་པར་འགྲུབ་པ་དང། ངོ་བོ་ཉིད་དང། དཔེ་དང། སངས་རྒྱས་ཉིད་གཉིས་སུ་མེད་པའི་མཚན་ཉིད་མཐུ་དང་བཅས་པའོ། །རྒྱས་པར་བཤད་པ་ལ་བཅུ་གཉིས་ཏེ། དེ་སྐྱབས་  
གནས་བླ་ན་མེད་པ་དང། གནས་ཡོངས་སུ་གྱུར་པ་དང། མཛད་པ་ལྷུན་གྱིས་གྲུབ་པ་དང། རྒྱུན་མི་འཆད་པ་དང། ཟག་པ་མེད་པའི་དབྱིངས་ཟབ་པ་དང། འབྱོར་བ་རྣམ་པར་དབྱེ་བ་དང། སེམས་ཅན་ཡོངས་སུ་སྨིན་པར་མཛད་པའི་རྒྱུ་དང། ཆོས་ཀྱི་དབྱིངས་རྣམ་པར་དག་པ་དང། སྐུ་གསུམ་  
  
༄༅། །དང་ཡེ་ཤེས་རྣམ་པར་དབྱེ་བ་དང། སངས་རྒྱས་ཐམས་ཅད་གཅིག་པ་དང། ཐ་དད་པ་ལས་གྲོལ་བ་དང། སངས་རྒྱས་ཉིད་ལ་འཇུག་པའི་ཐབས་དང། ཕན་ཚུན་མཛད་པ་གཅིག་པ་དང། སངས་རྒྱས་ཉིད་ལ་སྤྲོ་བར་བྱའོ། །སྐྱབས་གནས་བླ་ན་མེད་པ་ལ་གསུམ་  
སྟེ༑ ཉོན་མོངས་པ་ལས་སྐྱོབ་པ་དང་འཚེ་བ་ལས་སྐྱོབ་པ་དང། འཆི་བ་ལ་སོགས་པ་ལས་སྐྱོབ་པ་དང། སྐྱབས་ཆེན་པོ་བླ་ན་མེད་པའི་རྒྱུ་མཚན་དང། ཡོངས་སུ་རྫོགས་པ་དང། ཡུལ་དུས་རྣམ་པར་རྫོགས་པའི་ཕྱིར་རོ། །གནས་ཡོངས་སུ་གྱུར་པ་ལ་བཞི་སྟེ། གཉེན་པོ་ཕུན་སུམ་  
ཚོགས་པ་དང་ལྡན་པ་དང། གཞན་ལས་ཁྱད་པར་དུ་འཕགས་པ་དང། ཡོན་ཏན་གྱི་དབྱེ་བ་དང། དཔེ་རྣམ་པ་གསུམ་མོ། །ཟག་མེད་ཀྱི་དབྱིངས་ཟབ་པ་ལ་རྣམ་པ་གསུམ་སྟེ། མཚན་ཉིད་དང་གནས་དང། ཕྲིན་ལས་ཟབ་པའོ། །དང་པོ་ལ་བཞི་སྟེ། རྣམ་པར་དག་པའི་མཚན་ཉིད་  
ཟབ་པ་དང། བདག་མཆོག་གི་མཚན་ཉིད་ཟབ་པ་དང། ལུང་མི་སྟོན་པའི་མཚན་ཉིད་ཟབ་པ་དང། རྣམ་པར་གྲོལ་བའི་མཚན་ཉིད་ཟབ་པའོ། །ཕྲིན་ལས་ཟབ་པ་ལ་བཅུ་གཅིག་སྟེ། ཡོན་ཏན་གནས་ཉིད་དང། སེམས་ཅན་སྨིན་མཛད་དང། མཐར་ཐུག་གཤེགས་དང། ཆོས་སྟོན་ཕྲིན་  
ལས་དང། མཛད་པ་གཅིག་དང། ཡེ་ཤེས་དུས་གཅིག་འཇུག་དང། རྣམ་པར་མི་རྟོག་དང། ཡེ་ཤེས་སྣ་ཚོགས་དང། ཡེ་ཤེས་མི་འཇུག་དང། ཡེ་ཤེས་ཁྱད་པར་འཕགས་དང། བདེ་གཤེགས་སྙིང་པོ་ཅན་ནོ། །འབྱོར་པ་རྣམ་པར་དབྱེ་བ་ལ་གསུམ་སྟེ། མཐུ་ཕུལ་དུ་བྱུང་བ་དང་  
རྣམ་པའི་རབ་ཏུ་དབྱེ་བ་དང། གཞན་དུ་གྱུར་པའི་འབྱོར་བའི་རབ་ཏུ་དབྱེ་བའོ། །སེམས་ཅན་ཡོངས་སུ་སྨིན་པར་མཛད་པའི་རྒྱུ་ལ་བདུན་ཏེ། ཇི་ལྟར་སྨིན་པར་མཛད་པ་དང། ཡ་མཚན་ཆེ་བ་ཉིད་དང། སྨིན་པའི་ཐབས་མང་བ་དང། ལྷུན་གྱིས་གྲུབ་ཅིང་འདུ་བྱེད་པ་དང་བྲལ་བ་དང། དེའི་དཔེ་དང་  
གཅིག་ནས་གཅིག་ཏུ་སྨིན་པ་དང། ངོམས་པ་དང་འཕེལ་བ་མེད་པར་བསྟན་པའོ། །ཆོས་ཀྱི་དབྱིངས་རྣམ་པར་དག་པ་ལ་དྲུག་སྟེ། ངོ་བོ་ཉིད་དང། རྒྱུ་དང། འབྲས་བུ་དང། ལས་དང་ལྡན་པ་དང། འཇུག་པའོ། །མོས་པའི་ལེའུ་བདུན་གྱིས་བསྟན་ཏེ། རྣམ་པར་དབྱེ་བ་དང། བར་དུ་གཅོད་པ་  
  
ཕན་ཡོན་དང། ཐེག་པ་ཆེན་པོ་ལ་མོས་པ་ལེན་དུ་གཞུག་པ་དང། ཞུམ་པ་དགག་པ་དང། བསོད་ནམས་ཀྱི་ཁྱད་པར་དང། མོས་པའི་འབྲས་བུའོ། །ཆོས་ཚོལ་བ་ལ་བཅུ་དགུ་སྟེ། དམིགས་པ་ཡོངས་སུ་ཚོལ་བ་དང། དེ་རྙེད་པ་དང། ཡིད་ལ་བྱེད་པ་དང། ཆོས་ཀྱི་དེ་ཁོ་ན་ཉིད་དང། དེ་ཁོ་ན་  
ཉིད་སྒྱུ་མ་ལྟ་བུར་ཡོངས་སུ་ཚོལ་བ་དང། ཤེས་བྱ་ཡོངས་སུ་ཚོལ་བ་དང། ཀུན་ནས་ཉོན་མོངས་པ་དང་རྣམ་བྱང་ཡོངས་སུ་ཚོལ་བ་དང། རྣམ་པར་རིག་པ་ཙམ་དང། མཚན་ཉིད་དང་རྣམ་པར་གོལ་བ་དང། ངོ་བོ་ཉིད་མེད་པ་དང། མི་སྐྱེ་བའི་ཆོས་ལ་བཟོད་པ་དང། ཐེག་པ་གཅིག་པ་ཉིད་དང། རིག་  
པའི་གནས་དང། ཁམས་བརྟས་པ་དང། ཆོས་ཚོལ་བའི་རབ་ཏུ་དབྱེ་བ་དང། རྒྱུ་ཉིད་དུ་དང། སྤང་བྱ་རྣམ་པར་རྟོག་པ་ཚོལ་བ་དང། མཇུག་བསྡུ་བ་ཕན་ཡོན་དང་བཅས་པའོ། །དེ་ཁོ་ན་སྒྱུ་མ་ལྟ་བུར་ཚོལ་བ་ལ་བཅུ་གཅིག་སྟེ། སྒྱུ་མའི་མཚན་ཉིད་དང། དུས་གཅིག་ཏུ་རྟོགས་  
པར་སྤྱོད་པ་དང། དཔེ་དང་སྦྱར་བ་དང། དོན་དང་སྦྱར་བ་དང། དགོས་པ་དང་སྦྱར་བ་དང། རྒྱུ་མཚན་དང་སྦྱར་བ་དང། དཔེའི་དབྱེ་བ་དང། མི་མཐུན་པ་དང་གཉེན་པོའི་དབྱེ་བ་དང། སྤང་བའི་ཚུལ་དང། ཐར་པའི་དཔེ་དང། སྒྱུ་མ་ལ་སོགས་པ་དཔེ་བརྒྱད་ཀྱི་དོན་བསྟན་པའོ། །ཆོས་  
སྟོན་པ་ལ་བཅུ་གཅིག་སྟེ། སེར་སྣ་དགག་པ་དང། ཆོས་དོན་མེད་པ་མ་ཡིན་པ་དང། སྟོན་པའི་རྣམ་པར་དབྱེ་བ་དང། སྟོན་པ་ཕུན་སུམ་ཚོགས་པ་དང། ཚིག་ཕུན་སུམ་ཚོགས་པ་དང། ཡི་གེ་ཕུན་སུམ་ཚོགས་པ་དང། སྟོན་པའི་ཆེ་བའི་བདག་ཉིད་དང། དོན་ཕུན་སུམ་ཚོགས་པ་དང་  
ལྡེམ་པོར་དགོངས་པ་དང། དགོངས་པ་རྣམ་པར་དབྱེ་བ་དང། ཤིན་ཏུ་རྒྱས་པ་བསྡུས་པ་ཕན་ཡོན་དང་བཅས་པ་བསྟན་པ་དང། ཆོས་བསྟན་པའི་ཕན་ཡོན་ནོ། །བསྒྲུབ་པའི་ལེའུ་ལ་བརྒྱད་དེ། རྣམ་པར་དབྱེ་བ་དང། སྒྲུབ་པ་ལ་བག་ཡོད་པར་བྱ་བ་དང། ཉོན་མོངས་པ་ཁོ་ནས་ཉོན་མོངས་པ་ལས་  
ངེས་པར་འབྱུང་བ་དང། ཐེག་པ་དམན་པ་ཡིད་ལ་བྱེད་པ་སྤང་བ་དང། རང་བཞིན་གྱིས་དག་པ་ལ་སྐྲག་པ་སྤང་བ་དང། ཆགས་པ་ལས་སྐྱེས་པའི་ལྟུང་བ་དགག་པ་དང། ཇི་ལྟར་གང་དུ་སྒྲུབ་པ་དང། སྒྲུབ་པའི་འཁོར་གསུམ་ཡོངས་སུ་དག་པའོ། །བྱེ་བྲག་ཏུ་ཤེས་པར་བྱ་བའི་གདམས་ངག་  
  
༄༅། །དང་རྗེས་སུ་བསྟན་པ་ལ་བཅུ་གསུམ་སྟེ། མོས་པ་རྣམ་པར་འཕེལ་བ་དང། དེ་བཞིན་དུ་ནི་ཚོགས་བསགས་པ་ལ་སོགས་པ་དང། ཆོས་ཀྱི་རྒྱུན་གྱི་ཏིང་ངེ་འཛིན་ཐོབ་པ་ལས་གདམས་ངག་རྙེད་པ་དང། དེ་ལ་དམིགས་པའི་སེམས་དྲུག་བསྟན་པ་དང་  
ཡིད་ལ་བྱེད་པ་བཅུ་གཅིག་བསྟན་པ་དང། ཞི་གནས་ཀྱི་སེམས་དགུ་བསྟན་པ་དང། དེ་ལས་རིམ་གྱིས་བསམ་གཏན་ལས་སུ་རུང་བ་ཅན་ཡོན་ཏན་དང་བཅས་པ་ཐོབ་པ་དང། ངེས་པར་འབྱེད་པའི་ཆ་དང་མཐུན་པ་དང། མཐོང་བའི་ལམ་དང། དེའི་མཚན་  
ཉིད་རྣམ་པར་གཞག་པ་དང། ཆེ་བའི་བདག་ཉིད་དང། བསྒོམ་པའི་ལམ་དང། གདམས་ངག་གི་ཆེ་བའི་བདག་ཉིད་བསྟན་པའོ། །ཐབས་དང་ལྡན་པའི་ལས་རྣམ་པར་དབྱེ་བ་ལ་གསུམ་སྟེ། ཀུན་ནས་སློང་བའི་ཐབས་དང། ལྟ་བའི་ཐབས་དང། འཁོར་  
གསུམ་ཡོངས་སུ་དག་པའི་ཐབས་སོ། །ཕ་རོལ་ཏུ་ཕྱིན་པ་དྲུག་ལ། གྲངས་དང་དཔེའི་མཚན་ཉིད་གོ་རིམས་དང། །ངེས་པའི་ཚིག་དང་གོམས་བྱ་ཡོན་ཏན་དང། །དེ་དག་རབ་དབྱེ་བསྡུ་དང་མི་མཐུན་ཕྱོགས། །ཡོན་ཏན་ཕན་ཚུན་རྣམ་ངེས་ཡིན་ཤེས་བྱའོ། །བསྡུ་བའི་དངོས་པོ་བཞི་ལ་  
དྲུག་སྟེ། ངོ་བོ་དང་བྱེད་པ་དང། ལས་དང། གྲངས་ངེས་པ་དང། རབ་ཏུ་དབྱེ་བ་དང། ཕན་ཡོན་ནོ། །མཆོད་ལ་སོགས་པ་བཞི་ནི། སངས་རྒྱས་ལ་མཆོད་པ་དང། དགེ་བཤེས་བསྟེན་པ་དང། ཚད་མེད་པ་བསྒོམ་པ་དང། དེ་དག་མཇུག་བསྡུ་བའོ། །མཆོད་པ་ལ་རྒྱུ་མཚན་དང་ནི་  
ཡོངས་བསྔོ་དང། །རྟེན་དང་དངོས་དང་རྒྱུ་དང་ནི། །ཡེ་ཤེས་དང་ནི་ཞིང་དག་དང། །གནས་ཀྱི་སྒོ་ནས་རབ་ཏུ་བསྟན། །དགེ་བཤེས་བསྟེན་པ་བཞི་དང་ནི། །རྒྱུ་མཚན་དང་ནི་ཡོངས་བསྔོ་དང། །རྒྱུ་དང་ཡེ་ཤེས་ཞིང་དག་དང། །གནས་ཀྱི་སྒོ་ནས་རབ་ཏུ་བསྟན། །ཚད་མེད་པ་ལ་གསུམ་སྟེ་  
ཁྱད་པར་དང། རབ་ཏུ་དབྱེ་བ་དང། སྙིང་རྗེའི་རྣམ་པར་དབྱེ་བའོ། །སྙིང་རྗེའི་རྣམ་པར་དབྱེ་བ་ལ་ཉི་ཤུ་རྩ་གཉིས་ཏེ། དམིགས་པའི་རབ་ཏུ་དབྱེ་བ་དང། འབྲས་བུ་ལྔ་དང། སྲིད་པ་དང་ཞི་བར་མི་གནས་པ་དང། འཁོར་བ་ཡོངས་སུ་ཤེས་པ་དང། སྙིང་རྗེའི་རྒྱུ་རྣམ་པར་དབྱེ་བ་དང། ལྗོན་ཤིང་  
  
ཕན་ཡོན་དང། སྙིང་རྗེ་ཆགས་པ་དང་བྲལ་བ་དང། སྙིང་རྗེ་བྱམས་པས་ཁྱད་པར་དུ་འཕགས་པ་དང་སྐྲག་པ་དང་དགའ་བའི་རྒྱུ་མཚན་དང། སྙིང་རྗེའི་སྡུག་བསྔལ་གྱིས་བདེ་བ་ཟིལ་གྱིས་གནོན་པ་དང། སྙིང་རྗེས་བྱིན་པའི་པན་ཡོན་དང། སྡུག་བསྔལ་ཁས་ལེན་པ་དང། རྣམ་  
པ་གསུམ་པོ་དང། དེའི་འབྲས་བུ་འཕེལ་བ་དང། སྦྱིན་པ་ལ་སྤྲོ་བ་བསྐྱེད་པ་དང། གཞན་བདེ་བས་བདེ་བ་ཉམས་སུ་མྱོང་བ་དང། སྦྱིན་པ་ལ་རྗེས་སུ་སྟོན་པ་དང། བརྩེ་བས་སྦྱིན་པ་ཁྱད་པར་དུ་འཕགས་པ་དང། ཉེ་བར་སྤྱད་པའི་ཁྱད་པར་གྱིས་དགའ་བ་དང། ཕ་རོལ་ཏུ་ཕྱིན་པ་ཉེ་  
བར་བསྒྲུབ་པ་དང། སྙིང་རྗེའི་རྐྱེན་རྣམ་པ་བཞི་དང། སྙིང་རྗེ་ཆེན་པོ་མཆོག་གི་རྣམ་པའོ། །བྱང་ཆུབ་ཀྱི་ཕྱོགས་དང་མཐུན་པ་ལ་ཉི་ཤུ་རྩ་བཞི་སྟེ། ངོ་ཚའི་རྣམ་པར་དབྱེ་བ་དང། བརྟན་པ་དང། མི་སྐྱོ་བ་དང། བསྟན་བཅོས་ཤེས་པ་དང། འཇིག་རྟེན་ཤེས་པ་དང། རྟོན་པ་དང། སོ་  
སོ་ཡང་དག་པར་རིག་པ་དང། ཚོགས་གཉིས་དང། དྲན་པ་ཉེ་བར་གཞག་པ་དང། ཡང་དག་པར་སྤོང་བ་དང། རྫུ་འཕྲུལ་གྱི་རྐང་པ་དང། དབང་པོ་དང། སྟོབས་དང། བྱང་ཆུབ་ཀྱི་ཡན་ལག་དང། འཕགས་པའི་ལམ་དང། ཞི་གནས་དང། ལྷག་མཐོང་དང། ཐབས་ལ་  
མཁས་པ་དང། གཟུངས་དང། སྨོན་ལམ་དང། ཏིང་ངེ་འཛིན་དང། ཆོས་ཀྱི་སྡོམ་དང། དེའི་སྐད་ཅིག་མ་དང། བདག་མེད་པ་དང། ངོ་ཚ་ལ་སོགས་པའི་ལས་མདོར་བསྡུས་པ་བསྟན་པའོ། །བསམ་གྱིས་མི་ཁྱབ་པའི་ཡོན་ཏན་ཉི་ཤུ་རྩ་བཞི་སྟེ། ངོ་མཚར་ཆེ་བ་དང་མི་ཆེ་བ་  
རྣམ་པར་དབྱེ་བ་དང། སེམས་མཉམ་པ་ཉིད་དང། ཕན་འདོགས་པ་དང། ལན་དུ་ཕན་འདོགས་པ་དང། སྨོན་པ་དང། སྦྱོར་བ་ཆུད་མི་ཟ་བ་དང། ཡང་དག་པའི་སྦྱོར་བ་དང། ཡོངས་སུ་ཉམས་པ་དང། ཁྱད་པར་ཅན་གྱི་ཆོས་རྣམ་པར་དབྱེ་བ་དང། བཅོས་མ་དང་བཅོས་མ་མིན་  
པའི་ཡོན་ཏན་དང། འདུལ་བ་རྣམ་པར་དབྱེ་བ་དང། ལུང་བསྟན་པ་དང། ངེས་པར་འགྱུར་བ་དང། གདོན་མི་ཟ་བར་བྱ་དགོས་པ་དང། རྟག་པར་བྱ་བ་དང། གཙོ་བོའི་དངོས་པོ་དང། གདགས་པ་རྣམ་པར་གཞག་པ་དང། ཡོངས་སུ་ཚོལ་བ་དང། ཡང་དག་པ་ཇི་ལྟ་བ་བཞིན་དུ་  
  
༄༅། །ཤེས་པ་དང། དཔག་ཏུ་མེད་པ་དང། བཤད་པའི་འབྲས་བུ་དང། ཐེག་པ་ཆེན་པོ་དང། དེའི་འབྲས་བུ་དང། བྱང་ཆུབ་སེམས་དཔའ་རྣམ་པར་དབྱེ་བ་དང། དེའི་མཚན་གྱི་རྣམ་པར་དབྱེ་བའོ། །ཡོངས་སུ་གྲུབ་པ་མཐར་ཐུག་པའི་སྐབས་ལ་བཅོ་བརྒྱད་དེ་  
རྟགས་དང། ཕྱོགས་དང། ལྷག་པའི་བསམ་པ་དང། ཡོངས་སུ་འཛིན་པ་དང། སྐྱེ་བ་དང་གནས་པ་དང། ས་རྣམ་པར་དབྱེ་བ་མདོར་བསྟན་པ་དང། སའི་མཚན་ཉིད་དང། དེའི་གང་ཟག་དང། དེ་ལ་བསླབ་པ་རྣམ་པར་གཞག་པ་དང། ཕུང་པོ་རྣམ་པར་གཞག་པ་དང། གྲུབ་པ་དང་  
ས་ལ་ཞུགས་པའི་རྟགས་དང། ཕ་རོལ་ཏུ་ཕྱིན་པ་ཐོབ་པའི་རྟགས་དང། དེའི་ཕན་ཡོན་དང། སའི་ངེས་པའི་ཚིག་དང། ཐོབ་པ་དང། སྤྱོད་པ་དང། སངས་རྒྱས་ཀྱི་ཡོན་ཏན་རྣམ་པར་དབྱེ་བའོ། །དེ་ཡང་བསྡུ་ན་གཉིས་ཏེ། རྒྱུའི་ཁྱད་པར་དང། ངོ་བོའི་སྒོ་ནས་སོ། །རྒྱུ་ལ་དྲུག་སྟེ་  
རྟགས་དང། ཕྱོགས་དང། བསམ་པ་དང། ཡོངས་སུ་འཛིན་པ་དང། སྐྱེ་བ་དང། སའི་སྒོ་ནས་སོ། །ངོ་བོའི་སྒོ་ནས་སངས་རྒྱས་ཀྱི་ཡོན་ཏན་བཅོ་བརྒྱད་དེ། ཚད་མེད་པ་དང། རྣམ་ཐར་ལ་སོགས་པ་དང། ཉོན་མོངས་པ་མེད་པ་དང། སྨོན་ནས་མཁྱེན་པ་དང། སོ་སོ་ཡང་དག་པར་  
རིག་པ་དང། མངོན་པར་ཤེས་པ་དང། མཚན་དང། དཔེ་བྱད་དང། ཡོངས་སུ་དག་པ་དང། སྟོབས་དང། མི་འཇིགས་པ་དང། བསྲུང་མེད་དྲན་པ་ཉེར་གནས་དང། བག་ཆགས་བཅོམ་པ་དང། བསྙེལ་བ་མི་མངའ་བ་དང། ཐུགས་རྗེ་ཆེན་པོ་དང། མ་འདྲེས་པའི་ཡོན་ཏན་དང་  
ཐམས་ཅད་མཁྱེན་པའི་ཡོན་ཏན་དང། ཕ་རོལ་ཏུ་ཕྱིན་པ་རྫོགས་པ་དང། སངས་རྒྱས་ཀྱི་མཚན་ཉིད་རྣམ་པར་དབྱེ་བའོ།། །།རྒྱལ་སྲས་མི་ཕམ་མགོན་ལས་མངོན་སུམ་དུ། །རྣ་བའི་སྙིམ་པས་བདུད་རྩིའི་རྒྱུན་འཐུངས་པས། །སྐལ་ལྡན་གང་གཱ་དྷ་རའི་སློབ་མ་ནི། །བྲམ་ཟེ་རིན་  
ཆེན་རྡོ་རྗེས་ལེགས་བཟུང་ནས། །ཐེག་ཆེན་མདོ་སྡེ་མ་ལུས་པ་ཡི་དོན། །མཁས་པ་དག་པར་བྱེད་པའི་རྒྱན་བཤད་པ། །མཁས་པ་ཛྙཱ་ཤྲཱི་ཡིས་རྣ་རྒྱན་ལྟར། །ལེགས་བཟུང་དེས་ནི་བཤད་པ་མངོན་སུམ་དུ། །དགེ་སློང་ཆོས་ཀྱི་བརྩོན་འགྲུས་ཀྱིས་མཉན་ནས། །མ་ནོར་དོན་ཚིག་  
  
།བྱམས་པ་ཉིད་ལས་མཁས་པ་བཞིས་བརྒྱུད་ནས། །ཕྱི་མ་དག་ལ་སྣང་བར་བྱ་ཕྱིར་བྲིས། །ཐེག་པ་ཆེན་པོ་མདོ་སྡེའི་རྒྱན་གྱི་དོན་བསྡུས་པ། །སློབ་དཔོན་མཁས་པ་ཆེན་པོ་ཛྙཱ་ན་ཤྲཱིས་མཛད་པ་རྫོགས་སོ། །བོད་ཀྱི་ལོ་ཙཱ་བ་དགེ་སློང་ཆོས་ཀྱི་བརྩོན་འགྲུས་  
ཀྱིས་བསྒྱུར་བའོ་  
  
  
