
<h2>中卷</h2>

<h3>神武天皇</h3>
神倭伊波禮毘古命。〈自伊下五字以音。〉與其伊呂兄五瀬命〈伊呂二字以音。〉二柱。坐高千穂宮而。議云。坐何地者。平聞看天下之政。猶思東行。即自日向發。幸行筑紫。故到豐國宇沙之時。其土人。名宇沙都比古。宇沙都比賣〈此十字以音。〉二人。作足一騰宮而。獻大御饗。自其地遷移而。於筑紫之岡田宮一年坐。亦從其國上幸而。於阿岐國之多祁理宮。七年坐。〈自多下三字以音。〉亦從其國遷上幸而。於吉備之高嶋宮。八年坐。故從其國上幸之時。乘龜甲。爲釣乍。打羽擧來人。遇于速吸門。爾喚歸。問之汝者誰也。答曰僕者國神。名宇豆毘古。又問汝者知海道乎。答曰能知。又問從而仕奉乎。答曰仕奉。故爾指度槁機。引入其御船。即賜名號槁根津日子。〈此者倭國造等之祖。〉故從其國上行之時。經浪速之渡而。泊青雲之白肩津。此時。登美能那賀須泥毘古。〈自登下九字以音。〉興軍。待向以戰。爾取所入御船之楯而下立。故號其地謂楯津。於今者云日下之蓼津也。於是與登美毘古戰之時。五瀬命。於御手。負登美毘古之痛矢串。故爾詔。吾者爲日神之御子。向日而戰不良。故負賤奴之痛手。自今者。行廻而。背負日以撃期而。自南方。廻幸之時。到血沼海。洗其御手之血。故謂血沼海也。從其地廻幸。到紀國男之水門而詔。負賤奴之手乎死。爲男建而崩。故號其水門。謂男水門也。陵即在紀國之竈山也。故神倭伊波禮毘古命。從其地廻幸。到熊野村之時。大熊。髣髴出入即失。爾神倭伊波禮毘古命。焂忽爲遠延。及御軍皆遠延而伏。〈遠延二字以音。〉此時。熊野之高倉下。〈此者人名。〉齎一横刀。到於天神御子之伏地而。獻之時。天神御子即寤起。詔長寢乎。故受取其横刀之時。其熊野山之荒神。自皆爲切仆。爾其惑伏御軍。悉寤起之。故天神御子。問獲其横刀之所由。高倉下答曰。己夢云。天照大神。高木神。二柱神之命以。召建御雷神而詔。葦原中國者。伊多玖佐夜藝帝阿理那理。〈此十一字以音。〉我之御子等。不平坐良志。〈此二字以音。〉其葦原中國者。專汝所言向之國故。汝建御雷神可降。爾答曰。僕雖不降。專有平其國之横刀。可降是刀。〈此刀名。云佐士布都神。亦名云甕布都神。亦名云布都御魂。此刀者。坐石上神宮也。〉降此刀状者。穿高倉下之倉頂。自其墮入。「故建御雷神教曰。穿汝之倉頂。以此刀堕入。」故阿佐米余玖〈自阿下五字以音。〉汝取持。獻天神御子。故如夢教而。旦見己倉者。信有横刀。故以是横刀而獻耳。於是亦。高木大神之命以覺白之。天神御子。自此於奧方莫使入幸。荒神甚多。今自天。遣八咫烏。故其八咫烏引道。從其立後應幸行。故隨其教覺。從其八咫烏之後幸行者。到吉野河之河尻時。作筌有取魚人。爾天神御子。問汝者誰也。答曰僕者國神。名謂贄持之子。〈此者。阿陀之鵜飼之祖。〉從其地幸行者。生尾人。自井出來。其井有光。爾問汝誰也。答曰僕者國神。名謂井氷鹿。〈此者。吉野首等祖也。〉即入其山之。亦遇生尾人。此人。押分巖而出來。爾問汝者誰也。答曰僕者國神。名謂石押分之子。今聞天神御子幸行。故參向耳。〈此者。吉野國巣之祖。〉自其地蹈穿越。幸宇陀。故曰宇陀之穿也。

故爾於宇陀。有兄宇迦斯。〈自宇以下三字以音。下效此。（也）〉弟宇迦斯二人。故先遣八咫烏。問二人曰。今天神御子幸行。汝等仕奉乎。於是兄宇迦斯。以鳴鏑待射返其使。故其鳴鏑所落之地。謂訶夫羅前也。將待撃云而。聚軍然不得聚軍者。欺陽仕奉而。作大殿。於其殿内。作押機待時。弟宇迦斯先參向。拜曰。僕兄兄宇迦斯。射返天神御子之使。將爲待攻而。聚軍不得聚者。作殿。其内張押機。將待取。故參向顯白。爾大伴連等之祖。道臣命。久米直等之祖。大久米命二人。召兄宇迦斯罵詈云。伊賀〈此二字以音。〉所作仕奉於大殿内者。意禮〈此二字以音。〉先入。明白其將爲仕奉之状而。即握横刀之手上。矛由氣〈此二字以音。〉矢刺而。追入之時。乃己所作押見打而死。爾即控出斬散。故其地謂宇陀之血原也。然而。其弟宇迦斯之獻大饗者。悉賜其御軍。此時歌曰。 宇陀能。多加紀爾。志藝和那波留。和賀麻都夜。志藝波佐夜良受。伊須久波斯。久治良佐夜流。古那美賀。那許波佐婆。多知曾婆能。微能那祁久袁。許紀志斐惠泥。宇波那理賀。那許婆佐婆。伊知佐加紀。微能意富祁久袁。許紀陀斐惠泥。疊疊〈音引〉志夜胡志夜。此者伊碁能布曾。〈此五字以音。〉阿阿〈音引〉志夜胡志夜。此者嘲咲者也

故其弟宇迦斯。〈此者。宇陀水取等之祖也。〉自其地幸行。到忍坂大室之時。生尾土雲〈訓云具毛。〉八十建。在其室待伊那流。〈此三字以音。〉故爾天神御子之命以。饗賜八十建。於是宛八十建。設八十膳夫。毎人佩刀。誨其膳夫等曰。聞歌之者。一時共斬。故明將打其土雲之歌曰。 意佐加能。意富牟盧夜爾。比登佐波爾。岐伊理袁理。比登佐波爾。伊理袁理登母。美都美都斯。久米能古賀。久夫都都伊。伊斯都都伊母知。宇知弖斯夜麻牟。美都美都斯。久米能古良賀。久夫都都伊。伊斯都都伊母知。伊麻宇多婆余良斯

如此歌而。拔刀。一時打殺也。

然後將撃登美毘古之時。歌曰。 美都美都斯。久米能古良賀。阿波布爾波。賀美良比登母登。曾泥賀母登。曾泥米都那藝弖。宇知弖志夜麻牟。

又歌曰。

美都美都斯。久米能古良賀。加岐母登爾。宇惠志波士加美。久知比比久。和禮波和須禮士。宇知弖斯夜麻牟。

又歌曰。

加牟加是能。伊勢能宇美能。意斐志爾。波比母登富呂布。志多陀美能。伊波比母登富理。宇知弖志夜麻牟。

又撃兄師木。弟師木之時。御軍暫疲。爾歌曰。

多多那米弖。伊那佐能夜麻能。許能麻用母。伊由岐麻毛良比。多多加閇婆。和禮波夜惠奴。志麻都登理。宇〈上〉加比賀登母。伊麻須氣爾許泥。

故爾邇藝速日命。參赴。白於天神御子。聞天神御子。天降坐故。追參降來。即獻天津瑞以。仕奉也。故邇藝速日命。娶登美毘古之妹。登美夜毘賣。生子宇摩志麻遲命。〈此者。物部連。穂積臣。婇臣祖也。〉故如此。言向平和荒夫琉神等。〈夫琉二字以音。〉退撥不伏之人等而。坐畝火之白檮原宮。治天下也。故坐日向時。娶阿多之小椅君妹。名阿比良比賣。〈自阿以下五字以音。〉生子。多藝志美美命。次岐須美美命。二柱坐也。然更求爲大后之美人時。大久米命曰。此間有媛女。是謂神御子。其所以謂神御子者。三嶋湟咋之女。名勢夜陀多良比賣。其容姿麗美。故美和之大物主神。見感而。其美人。爲大便之時。化丹塗矢。自其爲大便之溝流下。突其美人之富登。〈此二字以音。下效此。〉爾其美人驚而。立走伊須須岐伎。〈此五字以音。〉乃將來其矢。置於床邊。忽成麗壯夫。即娶其美人。生子。名謂富登多多良伊須須岐比賣命。亦名謂比賣多多良伊須氣余理比賣。〈是者。惡其富登云事。後改名者也。〉故是以謂神御子也。於是七媛女。遊行於高佐士野。〈佐士二字以音。〉伊須氣余理比賣在其中。爾大久米命。見其伊須氣余理比賣而。以歌白於天皇曰。 夜麻登能。多加佐士怒袁。那那由久。袁登賣杼母。多禮袁志摩加牟。

爾伊須氣余理比賣者。立其媛女等之前。乃天皇見其媛女等而。御心知伊須氣余理比賣立於最前。以歌答曰。 加都賀都母。伊夜佐岐陀弖流。延袁斯麻加牟。

爾大久米命。以天皇之命。詔其伊須氣余理比賣之時。見其大久米命黥利目而。思奇歌曰。 阿米都都。知杼理麻斯登登。那杼佐祁流斗米。

爾大久米命答歌曰。 袁登賣爾。多陀爾阿波牟登。和加佐祁流斗米。

故其孃子。白之仕奉也。於是其伊須氣余理比賣命之家。在狹井河之上。天皇幸行其伊須氣余理比賣之許。一宿御寢坐也。〈其河謂佐韋河由者。於其河邊山由理草多在。故取其山由理草之名。號佐韋河也。山由理草之本名云佐韋也。〉後其伊須氣余理比賣。參入宮内之時。天皇御歌曰。

阿斯波良能。志祁志岐袁夜邇。須賀多多美。伊夜佐夜斯岐弖。和賀布多理泥斯。

然而阿禮坐之御子名。日子八井命。次神八井耳命。次神沼河耳命。〈三柱。〉故天皇崩後。其庶兄當藝志美美命。娶其嫡后伊須氣余理比賣之時。將殺其三弟而。謀之間。其御祖伊須氣余理比賣患苦而。以歌。令知其御子等。歌曰。 佐韋賀波用。久毛多知和多理。宇泥備夜麻。許能波佐夜藝奴。加是布加牟登須。

又歌曰。 宇泥備夜麻。比流波久毛登韋。由布佐禮婆。加是布加牟登曾。許能波佐夜牙流。

於是其御子聞知而。驚乃爲將殺當藝志美美之時。神沼河耳命。曰其兄神八井耳命。那泥。〈此二字以音。〉汝命。持兵入而。殺當藝志美美。故持兵入以。將殺之時。手足和那那岐弖〈此五字以音。〉不得殺。故爾其弟神沼河耳命。乞取其兄所持之兵。入殺當藝志美美。故亦稱其御名。謂建沼河耳命。爾神八井命。讓弟建沼河耳命曰。吾者不能殺仇。汝命既得殺仇。故吾雖兄。不宜爲上。是以汝命爲上。治天下。僕者扶汝命。爲忌人而。仕奉也。故其日子八井命者。〈茨田連。手嶋連之祖。〉神八井耳命者。〈意富臣。小子部連。坂合部連。火君。大分君。阿蘇君。筑紫三家連。雀部臣。雀部造。小長谷造。都祁直。伊余國造。科野國造。道奧石城國造。常道仲國造。長狹國造。伊勢船木直。尾張丹波臣。嶋田臣等之祖也。〉神沼河耳命者。治天下也。凡此神倭伊波禮毘古天皇。御年。壹佰參拾漆歳。御陵在畝火山之北方白檮尾上也。

<h3>綏靖天皇</h3>
神沼河耳命。坐葛城高岡宮。治天下也。此天皇。娶師木縣主之祖。河俣毘賣。生御子。師木津日子玉手見命。〈一柱。〉天皇御年肆拾伍歳。御陵在衝田岡也。

<h3>安寧天皇</h3>
師木津日子玉手見命。坐片鹽浮穴宮。治天下也。此天皇。娶河俣毘賣之兄。縣主殿延之女。阿久斗比賣。生御子。常根津日子伊呂泥命。〈自伊下三字以音。〉次大倭日子鉏友命。次師木津日子命。此天皇之御子等。并三柱之中。大倭日子鉏友命者。治天下也。次師木津日子命。之子二王坐。一子者。〈伊賀須知之稻置。那婆理之稻置。三野之稻置之祖。〉一子。和知都美命者。坐淡道之御井宮。故此王。有二女。兄名蝿伊呂泥。亦名意富夜麻登久邇阿禮比賣命。弟名蝿伊呂杼也。天皇。御年肆拾玖歳。御陵在畝火山之美富登也。

<h3>懿德天皇</h3>
大倭日子鉏友命。坐輕之境岡宮。治天下也。此天皇。娶師木縣主之祖。賦登麻和訶比賣命。亦名飯日比賣命。生御子。御眞津日子訶惠志泥命。〈自訶下四字以音。〉次多藝志比古命。〈二柱。〉故御眞津日子訶惠志泥命者。治天下也。次當藝志比古命者。〈血沼之別。多遲麻之竹別。葦井之稻置之祖。〉天皇。御年肆拾伍歳。御陵在畝火山之眞名子谷上也。

<h3>孝昭天皇</h3>
御眞津日子訶惠志泥命。坐葛城掖上宮。治天下也。此天皇。娶尾張連之祖。奧津余曾之妹。名余曾多本毘賣命。生御子。天押帶日子命。次大倭帶日子國押人命。〈二柱。〉故弟。帶日子國忍人命者。治天下也。兄天押帶日子命者。〈春日臣。大宅臣。粟田臣。小野臣。柿本臣。壹比韋臣。大坂臣。阿那臣。多紀臣。羽栗臣。知多臣。牟邪臣。都怒山臣。伊勢飯高君。壹師君。近淡海國造之祖也。〉天皇御年玖拾參歳。御陵在掖上博多山上也。

<h3>孝安天皇</h3>
大倭帶日子國押人命。坐葛城室之秋津嶋宮。治天下也此天皇。娶姪忍鹿比賣命。生御子。大吉備諸進命。次大倭根子日子賦斗邇命。〈二柱。自賦下三字以音。〉故大倭根子日子賦斗邇命者。治天下也。天皇。御年壹佰貳拾參歳。御陵在玉手岡上也。

<h3>孝靈天皇</h3>
大倭根子日子賦斗邇命。坐黒田廬戸宮。治天下也。此天皇。娶十市縣主之祖。大目之女。名細比賣命。生御子。大倭根子日子國玖琉命。〈一柱。玖琉二字以音。〉又娶春日之千千速眞若比賣。生御子千千速比賣命。〈一柱。〉又娶意富夜麻登玖邇阿禮比賣命。生御子。夜麻登登母母曾毘賣命。次日子刺肩別命。次比古伊佐勢理毘古命。亦名大吉備津日子命。次倭飛羽矢若屋比賣。〈四柱。〉又娶其阿禮比賣命之弟。蠅伊呂杼。生御子。日子寤間命。次若日子建吉備津日子命。〈二柱。〉此天皇之御子等。并八柱。〈男王五。女王三。〉故大倭根子日子國玖琉命者。治天下也。大吉備津日子命。與若建吉備津日子命。二柱相副而。於針間氷河之前。居忌瓮而。針間爲道口以言向和吉備國也。故此大吉備津日子命者。〈吉備上道臣之祖也。〉次若日子建吉備津日子命者。〈吉備下道臣。笠臣祖。〉次日子寤間命者。〈針間牛鹿臣之祖也。〉次日子刺肩別命者。〈高志之利波臣。豐國之國前臣。五百原君。角鹿海直之祖也。〉天皇。御年壹佰陸歳。御陵在片岡馬坂上也。

<h3>孝元天皇</h3>
大倭根子日子國玖琉命。坐輕之堺原宮。治天下也。此天皇。娶穂積臣等之祖。内色許男命〈色許二字以音。下效此。〉妹。内色許賣命。生御子。大毘古命。次少名日子建猪心命。次若倭根子日子大毘毘命。〈三柱。〉又娶内色許男命之女。伊賀迦色許賣命。生御子比古布都押之信命。〈自比至都以音。〉又娶河内青玉之女。名波邇夜須毘賣。生御子建波邇夜須毘古命。〈一柱。〉此天皇之御子等。并五柱。故若倭根子日子大毘毘命者。治天下也。其兄大毘古命之子。建沼河別命者。〈阿倍臣等之祖。〉次比古伊那許志別命。〈自比至士六字以音。此者。膳臣之祖也。〉比古布都押之信命。娶尾張連等之祖。意富那毘之妹。葛城之高千那毘賣。〈那毘二字以音。〉生子。味師内宿禰。〈此者。山代内臣之祖也。〉又娶木國造之祖。宇豆比古之妹。山下影日賣。生子建内宿禰。此建内宿禰之子。并九。〈男七。女二。〉波多八代宿禰者。〈波多臣。林臣。波美臣。星川臣。淡海臣。長谷部君之祖也。〉次許勢小柄宿禰者。〈許勢臣。雀部臣。輕部臣之祖也。〉次蘇賀石河宿禰者。〈蘇我臣。川邊臣。田中臣。高向臣。小治田臣。櫻井臣。岸田臣等之祖也。〉次平群都久宿禰者。〈平群臣。佐和良臣。馬御樴連等祖也。〉次木角宿禰者。〈木臣。都奴臣。坂本臣之祖。〉次久米能摩伊刀比賣。次怒能伊呂比賣。次葛城長江曾都毘古者。〈玉手臣。的臣。生江臣。阿藝那臣等之祖也。〉又若子宿禰。〈江野財臣之祖。〉此天皇。御年伍拾漆歳。御陵在劔池之中岡上也。

<h3>開化天皇</h3>
若倭根子日子大毘毘命。坐春日之伊邪河宮。治天下也。此天皇。娶旦波之大縣主。名由碁理之女。竹野比賣。生御子。比古由牟須美命。〈一柱。此王名以音。〉又娶庶母伊迦賀色許賣命。生御子。御眞木入日子印惠命。〈印惠二字以音。〉次御眞津比賣命。〈二柱。〉又娶丸邇臣之祖。日子國意祁都命之妹。意祁都比賣命。〈意祁都三字以音。〉生御子。日子坐王。〈一柱。〉又娶葛城之垂見宿禰之女。鸇比賣。生御子建豐波豆羅和氣王。〈一柱。自波下五字以音。〉此天皇之御子等。并五柱。〈男王四。女王一。〉故御眞木入日子印惠命者。治天下也。其兄比古由牟須美王之子。大筒木垂根王。次讚岐垂根王。〈二王。讚岐二字以音。〉此二王之女。五柱坐也。次日子坐王。娶山代之荏名津比賣。亦名苅幡戸辨。〈此一字以音。〉生子。大俣王。次小俣王。次志夫美宿禰王。〈三柱。〉又娶春日建國勝戸賣之女。名沙本之大闇見戸賣。生子。沙本毘古王。次袁邪本王。次沙本毘賣命。亦名佐波遲比賣。〈此沙本毘賣命者。爲伊久米天皇之后。自沙本毘古以下三王名皆以音。〉次室毘古王。〈四柱。〉又娶近淡海之御上祝以伊都玖。〈此三字以音。〉天之御影神之女。息長水依比賣。生子。丹波比古多多須美知能宇斯王。〈此王名以音。〉次水穂眞若王。次神大根王。亦名八瓜入日子王。次水穂五百依比賣。次御井津比賣。〈五柱。〉又娶其母弟。袁祁都比賣命。生子。山代之大筒木眞若王。次比古意須王。次伊理泥王。〈三柱。此二王名以音。〉凡日子坐王之子。并十一王。故兄大俣王之子。曙立王。次菟上王。〈二柱。〉此曙立王者。〈伊勢之品遲部君。伊勢之佐那造之祖。〉次菟上王者。〈比賣陀君之祖。〉次小俣王者。〈當麻勾君之祖。〉次志夫美宿禰王者。〈佐佐君之祖也。〉次沙本毘古王者。〈日下部連。甲斐國造之祖。〉次袁邪本王者。〈葛野之別。近淡海蚊野之別祖也。〉次室毘古王者。〈若狹之耳別之祖。〉其美知能宇志王。娶丹波之河上之摩須郎女。生子。比婆須比賣命。次眞砥野比賣命。次弟比賣命。次朝廷別王。〈四柱。〉此朝廷別王者。〈三川之穂別之祖。〉此美知能宇斯王之弟。水穂眞若王者。〈近淡海之安直之祖。〉次神大根王者。〈三野國之本巣國造。長幡部連之祖。〉次山代之大筒木眞若王。娶同母弟伊理泥王之女。丹波能阿治佐波毘賣。生子。迦邇米雷王。〈迦邇米三字以音。〉此王。娶丹波之遠津臣之女。名高材比賣。生子。息長宿禰王。此王娶葛城之高額比賣。生子。息長帶比賣命。次虚空津比賣命。次息長日子王。〈三柱。此王者。吉備品遲君。針間阿宗君之祖。〉又息長宿禰王。娶河俣稻依毘賣。生子。大多牟坂王。〈多牟二字以音。此者。多遲摩國造之祖也。〉上所謂。建豐波豆羅和氣王者。〈道守臣。忍海部造。御名部造。稻羽忍海部。丹波之竹野別。依網之阿毘古等之祖也。〉天皇御年陸拾參歳。御陵在伊邪河之坂上也。

<h3>崇神天皇</h3>
御眞木入日子印惠命。坐師木水垣宮。治天下也。此天皇。娶木國造。名荒河刀辨之女。〈刀辨二字以音。〉遠津年魚目目微比賣。生御子。豐木入日子命。次豐鉏入日賣命。〈二柱。〉又娶尾張連之祖。意富阿麻比賣。生御子。大入杵命。次八坂之入日子命。次沼名木之入日賣命。次十市之入日賣命。〈四柱。〉又娶大毘古命之女。御眞津比賣命。生御子。伊玖米入日子伊沙知命。〈伊玖米伊沙知六字以音。〉次伊邪能眞若命。〈自伊至能以音。〉次國片比賣命。次千千都久〈此二字以音。〉和比賣命。次伊賀比賣命。次倭日子命。〈六柱。〉此天皇之御子等。并十二柱。〈男王七。女王五也。〉故伊久米伊理毘古伊佐知命者。治天下也。次豐木入日子命者。〈上毛野君。下毛野君等之祖也。〉妹豐鉏比賣命。〈拜祭伊勢大神之宮也。〉次大入杵命者。〈能登臣之祖也。〉次倭日子命。〈此王之時。始而於陵立人垣。〉

此天皇之御世。疫病多起。人民死爲盡。爾天皇愁歎而。坐神牀之夜。大物主大神。顯於御夢曰。是者我之御心。故以意富多多泥古而。令祭我御前者。神氣不起。國安平。是以驛使班于四方。求謂意富多多泥古人之時。於河内之美努村。見得其人貢進。爾天皇。問賜之。汝者誰子也。答曰。僕者。大物主大神。娶陶津耳命之女。活玉依毘賣。生子。名櫛御方命之子。飯肩巣見命之子。建甕槌命之子。僕意富多多泥古白。於是天皇大歡以。詔之。天下平。人民榮。即以意富多多泥古命。爲神主而。於御諸山。拜祭。意富美和之大神前。又仰伊迦賀色許男命。作天之八十毘羅訶。〈此三字以音。（也）〉定奉。天神地祇之社。又於宇陀墨坂神。祭赤色楯矛。又於大坂神。祭黒色楯矛。又於坂之御尾神。及河瀬神。悉無遺忘。以奉幣帛也。因此而。疫氣悉息。國家安平也。此謂意富多多泥古人。所以知神子者。上所云活玉依毘賣。其容姿端正。於是有神壯夫。其形姿威儀。於時無比。夜半之時。焂忽到來。故相感。共婚供住之間。未經幾時。其美人妊身。爾父母恠其妊身之事。問其女曰。汝者自妊。無夫何由妊身乎。答曰。有麗美壯夫。不知其姓名。毎夕到來。共住之間。自然懷妊。是以其父母。欲知其人。誨其女曰。以赤土散床前。以閇蘇〈此二字以音。〉紡麻貫針。刺其衣襴。故如教而。旦時見者。所著針麻者。自戸之鉤穴控通而出。唯遺麻者。三勾耳。爾即知自鉤穴出之状而。從糸尋行者。至美和山而。留神社。故知其神子。故因其麻之三勾遺而。名其地謂美和也。〈此意富多多泥古命者。神君。鴨君之祖。〉

又此之御世。大毘古命者。遣高志道。其子建沼河別命者。遣東方十二道而。令和平其麻都漏波奴〈自麻下五字以音。〉人等。又日子坐王者。遣旦波國。令殺玖賀耳之御笠。〈此人名者也。玖賀二字以音。〉故大毘古命。罷往於高志國之時。服腰裳少女。立山代之幣羅坂而歌曰。 古波夜。美麻紀。伊理毘古波夜。美麻紀伊理毘古波夜。意能賀袁袁。奴須美斯勢牟登。斯理都斗用。伊由岐多賀比。麻幣都斗用。伊由岐多賀比。宇迦迦波久。斯良爾登。美麻紀伊理毘古波夜。

於是大毘古命。思怪返馬。問少女曰。汝所謂之言。何言。爾少女。答曰。吾勿言。唯爲詠歌耳。即不見其所如而。忽失。故大毘古命。更還參上。請於天皇時。天皇答詔之。此者爲。在山代國。我之庶兄建波邇安王。起邪心之表耳。〈波邇二字以音。〉伯父。興軍宜行。即副丸邇臣之祖。日子國夫玖命而遣時。即於丸邇坂。居忌瓮而。罷往。於是到山代之和訶羅河時。其建波邇安王。興軍待遮。各中挾河而。對立相挑。故號其地。謂伊杼美。〈今謂伊豆美也。〉爾日子國夫玖命。乞云其廂人。先忌矢可彈。爾其建波爾安王雖射。不得中。於是國夫玖命彈矢者。即射建波爾安王而死。故其軍悉破而逃散。爾追迫其逃軍。到久須婆之度時。皆被迫窘而。屎出懸於褌。故號其地謂屎褌。今者謂久須婆。又遮其逃軍以斬者。如鵜浮於河。故號其河謂鵜河也。亦斬波布理其軍士故。號其地。謂波布理曾能。〈自波下五字以音。〉如此平訖。參上覆奏。故大毘古命者。隨先命而。罷行高志國。爾自東方所遣建沼河別。與其父大毘古共。往遇于相津。故其地謂相津也。是以各和平所遣之國政而覆奏。爾天下太平。人民富榮。於是初令貢男弓端之調。女手末之調。故稱其御世。謂所知初國之御眞木天皇也。又是之御世。作依網池。亦作輕之酒折池也。天皇。御歳壹佰陸拾捌歳。御陵在山邊道勾之岡上也。

<h3>垂仁天皇</h3>
伊久米伊理毘古伊佐知命。坐師木玉垣宮。治天下也。此天皇。娶。沙本毘古命之妹。佐波遲比賣命。生御子。品牟都和氣命。〈一柱。〉又娶。旦波比古多多須美知宇斯王之女。氷羽州比賣命。生御子。印色之入日子命。〈印色二字以音。〉次大帶日子淤斯呂和氣命。〈自淤至氣五字以音。〉次大中津日子命。次倭比賣命。次若木入日子命。〈五柱。〉又娶。其氷羽州比賣命之弟。沼羽田之入毘賣命。生御子。沼帶別命。次伊賀帶日子命〈二柱。〉又娶其沼羽田之入日賣命之弟。阿邪美能伊理毘賣命。〈此女王名以音。〉生御子。伊許婆夜和氣命。次阿邪美都比賣命。〈二柱。此二王名以音。〉又娶大筒木垂根王之女。迦具夜比賣命。生御子。袁邪辨王。〈一柱。〉又娶山代大國之淵之女。苅羽田刀辨。〈此二字以音。〉生御子。落別王。次五十日帶日子王。次伊登志別王。〈伊登志三字以音。〉又娶其大國之淵之女。弟苅羽田刀辨。生御子。石衝別王。次石衝毘賣命。亦名布多遲能伊理毘賣命。〈二柱。〉凡此天皇之御子等。十六王。〈男王十三。女王三。〉故大帶日子淤斯呂和氣命者。治天下也。〈御身長。一丈二寸。御脛長四尺一寸也。〉次印色入日子命者。作血沼池。又作狹山池。又作日下之高津池。又坐鳥取之河上宮。令作横刀壹仟口。是奉納石上神宮。即坐其宮。定河上部也。次大中津日子命者。〈山邊之別。三枝之別。稻木之別。阿太之別。尾張國之三野別。吉備之石无別。許呂母之別。高巣鹿之別。飛鳥君。牟禮之別等祖也。〉次倭比賣命者。〈拜祭伊勢大神宮也。〉次伊許婆夜和氣王者。〈沙本穴太部之別祖也。〉次阿邪美都比賣命者。〈嫁稻瀬毘古王。〉次落別王者。〈小月之山君。三川之衣君之祖也。〉次五十日帶日子王者。〈春日山君。高志池君。春日部君之祖。〉次伊登志和氣王者。〈因無子而。爲子代。定伊都部。〉次石衝別王者。〈羽咋君。三尾君之祖。〉次布多遲能伊理毘賣命者。〈爲倭建命之后。〉

此天皇。以沙本毘賣爲后之時。沙本毘賣命之兄。沙本毘古王。問其伊呂妹曰。孰愛夫與兄歟。答曰愛兄。爾沙本毘古王謀曰。汝寔思愛我者。將吾與汝治天下而。即作八鹽折之紐小刀。授其妹曰。以此小刀刺殺天皇之寢。故天皇。不知其之謀而。枕其后之御膝。爲御寢坐也。爾其后。以紐小刀。爲刺其天皇之御頸。三度擧而。不忍哀情。不能刺頸而。泣涙落溢於御面。乃天皇驚起。問其后曰。吾見異夢。從沙本方暴雨零來。急洽吾面。又錦色小蛇。纒繞我頸。如此之夢。是有何表也。爾其后以爲不應爭。即白天皇言。妾兄沙本毘古王。問妾曰。孰愛夫與兄。是不勝面問故妾答曰愛兄歟。爾誂妾曰。吾與汝共。治天下。故當殺天皇云而。作八鹽折之紐小刀。授妾。是以欲刺。御頸。雖三度擧。哀情忽起。不得刺頸而。泣涙落。洽於御面。必有是表焉。

爾天皇。詔之。吾殆見欺乎。乃興軍撃沙本毘古王之時。其王作稻城以待戰。此時沙本毘賣命。不得忍其兄。自後門逃出而。納其之稻城。此時其后妊身。於是天皇。不忍其后懷妊及愛重至于三年。故廻其軍。不急攻迫。如此逗留之間。其所妊之御子既産。故出其御子。置稻城外。令白天皇。若此御子矣。天皇之御子所思看者。可治賜。於是天皇。（詔）雖怨其兄。猶不得忍愛其后。故即有得后之心。是以選聚軍士之中。力士輕捷而。宣者。取其御子之時。乃掠取其母王。或髮或手。當隨取獲而。掬以控出。爾其后。豫知其情。悉剃其髮。以髮覆其頭。亦腐玉緒。三重纒手。且以酒腐御衣。如全衣服。如此設備而。抱其御子。刺出城外。爾其力士等。取其御子。即握其御祖。爾。握其御髮者。御髮自落。握其御手者。玉緒且絶。握其御衣者。御衣便破。是以取獲其御子。不得其御祖。故其軍士等。還來奏言。御髮自落。御衣易破。亦所纒御手之玉緒。便絶故。不獲御祖。取得御子。爾天皇。悔恨而。惡作玉人等。皆奪其地。故諺曰不得地玉作也。亦天皇。命詔其后。言凡子名。必母名。何稱是子之御名。爾答白。今當火燒稻城之時而。火中所生。故其御名宜稱本牟智和氣御子。又命詔。何爲日足奉。答白。取御母。定大湯坐。若湯坐。宜日足奉。故隨其后白以。日足奉也。又問其后曰。汝所堅之美豆能小佩者誰解。〈美豆能三字以音。（也）〉答白。旦波比古多多須美智宇斯王之女。名兄比賣。弟比賣。茲二女王。淨公民故。宜使也。然遂殺其沙本比古王。其伊呂妹亦從也。

故率遊其御子之状者。在於尾張之相津。二俣榲。作二俣小舟而。持上來以。浮倭之市師池。輕池。率遊其御子。然是御子八拳鬚至于心前。眞事登波受。〈此三字以音。〉故今聞高往鵠之音。始爲阿藝登比。〈自阿下四字以音。〉爾遣山邊之大鶙。〈此者人名〉令取其鳥。故是人追尋其鵠。自木國到針間國。亦追越稻羽國。即到旦波國。多遲麻國。追廻東方。到近淡海國。乃越三野國。自尾張國傳以。追科野國。遂追到高志國而。於和那美之水門張網。取其鳥而。持上獻。故號其水門。謂和那美之水門也。亦見其鳥者。於思物言而。如思爾勿言事。於是天皇患賜而。御寢之時。覺于御夢曰。修理我宮如天皇之御舍者。御子必眞事登波牟。〈自登下三字以音。〉如此覺時。布斗摩邇邇占相而。求何神之心。爾祟。出雲大神之御心。故其御子令拜其大神宮。將遣之時。令副誰人者吉。爾曙立王食ト。故科曙立王。令宇氣比白。〈宇氣比三字以音。〉因拜此大神。誠有驗者。住是鷺巣池之樹鷺乎。宇氣比落。如此詔之時。宇氣比其鷺墮地死。又詔之宇氣比活（爾）者。更活。又在甜白檮之前葉廣熊白檮。令宇氣比枯。亦令宇氣比生。爾名賜。其曙立王。謂倭者師木登美豐朝倉曙立王。〈登美二字以音。〉即曙立王。菟上王。二王。副其御子遣時。自那良戸。遇跛盲。自大坂戸亦遇跛盲。唯木戸是腋月之吉戸ト而。出行之時。毎到坐地。定品遲部也。故到於出雲。拜訖大神。還上之時。肥河之中。作黒巣橋。仕奉假宮而坐。爾出雲國造之祖。名岐比佐都美。餝青葉山而。立其河下。將獻大御食之時。其御子詔言。是於河下。如青葉山者。見山非山。若坐出雲之石〓[石＋司]之曾宮。葦原色許男大神以伊都玖之祝大廷乎。問賜也。爾所遣御伴王等。聞歡見喜而。御子者。坐檳榔之長穂宮而。貢上驛使。爾其御子。一宿婚肥長比賣。故竊伺其美人者。蛇也。即見畏遁逃。爾其肥長比賣患光海原。自船追來。故益。見畏以。自山多和。〈此二字以音。〉引越御船。逃上行也。於是覆奏言。因拜大神。大御子物詔故。參上來。故天皇歡喜。即返菟上王。令造神宮。於是天皇。因其御子。定鳥取部。鳥甘部。品遲部。大湯坐。若湯坐。又隨其后之白。喚上美知能宇斯王之女等。比婆須比賣命。次弟比賣命。次歌凝比賣命。次圓野比賣命。并四柱。然留比婆須比賣命。弟比賣命二柱而。其弟王二柱者。因甚凶醜。返送本土。於是圓野比賣慚言。同兄弟之中。以姿醜被還之事。聞於隣里。是甚慚而。到山代國之相樂時。取懸樹枝而欲死。故號其地謂懸木。今云相樂。又到弟國之時。遂墮峻淵而死。故號其地。謂墮國。今云弟國也。

又天皇。以三宅連等之祖。名多遲麻毛理。遣常世國。令求登岐士玖能迦玖能木實。〈自登下八字以音。〉故多遲摩毛理。遂到其國。採其木實。以縵八縵。矛八矛。將來之間。天皇既崩。爾多遲摩毛理。分縵四縵。矛四矛。獻于大后。以縵四縵。矛四矛。獻置天皇之御陵戸而。擎其木實。叫哭以白。常世國之。登岐士玖能迦玖能木實。持參上侍。遂叫哭死也。其登岐士玖能迦玖能木實者。是今橘者也。此天皇。御年壹佰伍拾參歳。御陵在菅原之御立野中也。又其大后比婆須比賣命之時。定石祝作。又定土師部。此后者。葬狹木之寺間陵也。

<h3>景行天皇</h3>
大帶日子淤斯呂和氣天皇。坐纒向之日代宮。治天下也。此天皇。娶吉備臣等之祖。若建吉備津日子之女。名針間之伊那毘能大郎女。生御子。櫛角別王。次大碓命。次小碓命。亦名倭男具那命。〈具那二字以音。〉次倭根子命。次神櫛王。〈五柱。〉又娶八尺入日子命之女。八坂之入日賣命。生御子。若帶日子命。次五百木之入日子命。次押別命。次五百木之入日賣命。又妾之子。豐戸別王。次沼代郎女。又妾之子。沼名木郎女。次香余理比賣命。次若木之入日子王。次吉備之兄日子王。次高木比賣命。次弟比賣命。又娶。日向之美波迦斯毘賣。生御子。豐國別王。又娶伊那毘能大郎女之弟。伊那毘能若郎女。〈自伊下四字以音。〉生御子。眞若王。次日子人之大兄王。又娶倭建命之曾孫。名須賣伊呂大中日子王〈自須至呂四字以音。〉之女。訶具漏比賣。生御子。大枝王。凡此大帶日子天皇之御子等。所録廿一王。不入記五十九王。并八十王之中。若帶日子命。與倭建命。亦。五百木之入日子命。此三王。負太子之名。自其餘七十七王者。悉別賜。國國之國造。亦和氣。及稻置。縣主也。故若帶日子命者。治天下也。小碓命者。平東西之荒神。及不伏人等也。次櫛角別王者。〈茨田下連等之祖。〉次大碓命者。〈守君。大田君。嶋田君之祖。〉次神櫛王者。〈木國之酒部阿比古。宇陀酒部之祖。〉次豐國別王者。〈日向國造之祖。〉於是天皇。聞看定三野國造之祖。神大根王之女。名兄比賣。弟比賣二孃子。其容姿麗美而。遣其御子大碓命以喚上。故其所遣大碓命。勿召上而。即己自婚其孃子。更求他女人。詐名其孃女而貢上。於是天皇。知其他嬢。恒令經長眼。亦勿婚而惚也。故其大碓命。娶兄比賣。生子。押黒之兄日子王。〈此者。三野之宇泥須和氣之祖。〉亦娶弟比賣。生子。押黒弟日子王。〈此者。牟宜都君等之祖。〉此之御世。定田部。又定東之淡水門。又定膳之大伴部。又定倭屯家。又作坂手池。即竹植其堤也。

天皇詔小碓命。何汝兄。於朝夕之大御食不參出來。專汝泥疑教覺。〈泥疑二字以音。下效此。〉如此詔以後。至于五日。猶不參出。爾天皇問賜小碓命。何汝兄。久不參出。若有未誨乎。答白。既爲泥疑也。又詔。如何泥疑之。答白。朝署入廁之時。持捕搤㧗而。引闕其枝。裹薦投棄。於是天皇。惶其御子之。建荒之情而。詔之。西方有熊曾建二人。是不伏无禮人等。故取其人等。而遣。當此之時。其御髮結額也。爾小碓命。給其姨倭比賣命之御衣御裳。以小劔納于御懷而幸行。故到于熊曾建之家見者。於其家邊。軍圍三重。作室以居。於是言動爲御室樂。設備食物。故遊行其傍。待其樂日。爾臨其樂日。如童女之髮。梳垂。其結御髮。服其姨之御衣御裳。既成童女之姿。交立女人之中。入坐其室内。爾熊曾建兄弟二人。見感其孃子。坐於己中而。盛樂。故臨其酣時。自懷出劔。取熊曾之衣衿。以劔自其胸刺通之時。其弟建。見畏逃出。乃追至其室之椅本。取其背。以劔自尻刺通。爾其熊曾建白言。莫動其刀。僕有白言。爾暫許押伏。於是白言。汝命者誰。爾詔。吾者坐纒向之日代宮。所知大八嶋國。大帶日子淤斯呂和氣天皇之御子。名倭男具那王者也。意禮熊曾建二人。不伏無禮聞看而。取殺意禮詔而遣。爾其熊曾建白。信然也。於西方。除吾二人。無建強人。然於大倭國。益吾二人而。建男者坐祁理。是以。吾獻御名。自今以後。應稱倭建御子。是事白訖。即如熟苽振折而。殺也。故自其時。稱御名謂倭建命。然而。還上之時。山神河神。及穴戸神。皆言向和而參上。即入坐出雲國。欲殺其出雲建而。到即結友。故竊以赤檮。作詐刀。爲御佩。共沐肥河。爾倭建命。自河先上。取佩出雲建之解置横刀而。詔為易刀。故後出雲建。自河上而。佩倭建命之詐刀。於是倭建命。誂云伊奢合刀。爾各拔其刀之時。出雲建。不得拔詐刀。即倭建命。拔其刀而。打殺出雲建。爾御歌曰。 夜都米佐須。伊豆毛多祁流賀。波祁流多知。都豆良佐波麻岐。佐味那志爾阿波禮。

故如此撥治。參上覆奏。

爾天皇。亦頻詔倭建命。言向和平。東方十二道之荒夫琉神。及摩都樓波奴人等而。副吉備臣等之祖。名御鉏友耳建日子而。遣之時。給比比羅木之八尋矛。〈比比羅三字以音。〉故受命。罷行之時。參入。伊勢大御神宮。拜神朝廷。即白其姨倭比賣命者。天皇。既所以思吾死乎。何撃遣西方之惡人等而。返參上來之間。未經幾時。不賜軍衆。今更平遣。東方十二道之惡人等。因此思惟。猶所思看吾既死焉。患泣罷時。倭比賣命。賜草那藝劍。〈那藝二字以音。〉亦賜御嚢而。詔若有急事。解茲嚢口。故到尾張國。入坐。尾張國造之祖。美夜受比賣之家。乃雖思將婚。亦思還上之時將婚。期定而。幸于東國。悉言向和平。山河荒神。及不伏人等。故爾到相武國之時。其國造詐白。於此野中。有大沼。住是沼中之神。甚道速振神也。於是看行其神。入坐其野。爾其國造。火著其野。故知見欺而。解開其姨倭比賣命之所給嚢口而見者。火打有其嚢。於是先以其御刀苅撥草。以其火打而。打出火。著向火而。燒退。還出。皆切滅。其國造等。即著火燒。故其地者。於今謂燒津也。自其入幸。渡走水海之時。其渡神興浪。廻船。不得進渡。爾其后。名弟橘比賣命白之。妾易御子而入海中。御子者。所遣之政遂應復奏。將入海時。以菅疊八重。皮疊八重。絁疊八重。敷于波上而。下坐其上。於是其暴浪自伏。御船得進。爾其后歌曰。 佐泥佐斯。佐賀牟能袁怒邇。毛由流肥能。本那迦邇多知弖。斗比斯岐美波母。

故七日之後。其后御櫛依于海邊。乃取其櫛。作御陵而。治置也。自其入幸。悉言向荒夫琉蝦夷等。亦平和山河荒神等而。還上幸時。到足柄之坂本。於食御粮處。其坂神化白鹿而來立。爾即以其咋遺之蒜片端待打者。中其目。乃打殺也。故登立其坂。三歎。詔云。阿豆麻波夜。〈自阿下五字以音。（也）〉故號其國謂阿豆麻也。即自其國越。出甲斐坐酒折宮之時。歌曰。 邇比婆理。都久波袁須疑弖。伊久用加泥都流。

爾其御火燒之老人。續御歌以歌曰。 迦賀那倍弖。用邇波許許能用。比邇波登袁加袁。

是以譽其老人。即給東國造也。自其國越科野國乃言向科野之坂神而。還來尾張國。入坐先日所期美夜受比賣之許。於是獻大御食之時。其美夜受比賣。捧大御酒盞以獻。爾美夜受比賣。於意須比之襴〈意須比三字以音。〉著月經。故見其月經御歌曰。 比佐迦多能。阿米能迦具夜麻。斗迦麻邇。佐和多流久毘。比波煩曾。多和夜賀比那袁。麻迦牟登波。阿禮波須禮杼。佐泥牟登波。阿禮波意母閇杼。那賀祁勢流。意須比能須蘇爾。都紀多知邇祁理。

爾美夜受比賣。答御歌曰。 多迦比迦流。比能美古。夜須美斯志。和賀意富岐美。阿良多麻能。登斯賀岐布禮婆。阿良多麻能。都紀波岐閇由久。宇倍那宇倍那。岐美麻知賀多爾。和賀祁勢流。意須比能須蘇爾。都紀多多那牟余。

故爾御合而。以其御刀之草那藝劔置其美夜受比賣之許而。取伊服岐能山之神幸行。於是詔。茲山神者。徒手直取而。騰其山之時。白猪逢于山邊。其大如牛。爾爲言擧而詔。是化白猪者。其神之使者。雖今不殺。還時將殺而。騰坐。於是零大氷雨。打惑倭建命。〈此化白猪者。非其神之使者。當其神之正身。因言擧見惑也。〉故還下坐之。到玉倉部之清泉以息坐之時。御心稍寤。故號其清泉。謂居寤清泉也。自其處發。到當藝野上之時。詔者。吾心恆念自虚翔行然。今吾足不得歩。成當藝斯玖。〈自當下六字以音。〉故號其地。謂當藝也。自其地。差少幸行。因甚疲衝御杖。稍歩。故號其地。謂杖衝坂也。到坐尾津前一松之許。先御食之時。所忘其地御刀。不失猶有。爾御歌曰。 袁波理邇。多陀邇牟迦幣流。袁都能佐岐那流。比登都麻都。阿勢袁。比登都麻都。比登邇阿理勢婆。多知波氣麻斯袁。岐奴岐勢麻斯袁。比登都麻都。阿勢袁

自其地幸。到三重村之時。亦詔之。吾足如三重勾而甚疲。故號其地謂三重。自其幸行而。到能煩野之時。思國以歌曰。 夜麻登波。久爾能麻本呂婆。多多那豆久。阿袁加岐。夜麻碁母禮流。夜麻登志宇流波斯。

又歌曰。 伊能知能。麻多祁牟比登波。多多美許母。幣具理能夜麻能。久麻加志賀波袁。宇受爾佐勢。曾能古。

此歌者。思國歌也。又歌曰。 波斯祁夜斯。和岐幣能迦多用。久毛韋多知久母。

此者片歌也。此時御病甚急，爾御歌曰。 袁登賣能。登許能辨爾。和賀淤岐斯。都流岐能多知。曾能多知波夜。

歌竟即崩。爾貢上驛使。於是坐倭后等。及御子等。諸。下到而。作御陵。即匍匐廻其地之那豆岐田〈自那下三字以音。〉而。哭爲歌曰。 那豆岐能。多能伊那賀良邇。伊那賀良爾。波比母登富呂布。登許呂豆良。

於是化八尋白智鳥。翔天而向濱飛行。〈智字以音。〉爾其后及御子等。於其小竹之苅杙。雖足䠊破。忘其痛以哭追。此時歌曰。 阿佐士怒波良。許斯那豆牟。蘇良波由賀受。阿斯用由久那。

又入其海鹽而。那豆美〈此三字以音。〉行時歌曰。 宇美賀由氣婆。許斯那豆牟。意富迦波良能。宇惠具佐。宇美賀波。伊佐用布。

又飛居其磯之時。歌曰。 波麻都知登理。波麻用波由迦受。伊蘇豆多布。

是四歌者。皆歌其御葬也。故至今其歌者。歌天皇之大御葬也。故自其國。飛翔行。留河内國之志幾。故於其地作御陵。鎭坐也。即號其御陵。謂白鳥御陵也。然亦自其地更翔天以飛行。凡此倭建命。平國廻行之時。久米直之祖。名七拳脛。恆爲膳夫以。從仕奉也。

此倭建命。娶伊玖米天皇之女。布多遲能伊理毘賣命。〈自布下八字以音。〉生御子。帶中津日子命。〈一柱。〉又娶。其入海弟橘比賣命。生御子。若建王。〈一柱。〉又娶。近淡海之安國造之祖。意富多牟和氣之女。布多遲比賣。生御子。稻依別王。〈一柱。〉又娶。吉備臣建日子之妹。大吉備建比賣。生御子。建貝兒王。〈一柱。〉又娶。山代之玖玖麻毛理比賣。生御子。足鏡別王。〈一柱。〉又一妻之子。息長田別王。凡是倭建命之御子等。并六柱。故帶中津日子命者。治天下也。次稻依別王者。〈犬上君。建部君等之祖。〉次建貝兒王者。〈讚岐綾君。伊勢之別。登袁之別。麻佐首。宮首之別等之祖。〉足鏡別王者。〈鎌倉之別。小津。石代之別。漁田之別之祖也。〉次息長田別王之子。杙俣長日子王。此王之子。飯野眞黒比賣命。次息長眞若中比賣。次弟比賣。〈三柱。〉故上云若建王。娶飯野眞黒比賣。生子。須賣伊呂大中日子王。〈自須至呂以音。〉此王。娶淡海之柴野入杵之女。柴野比賣。生子。迦具漏比賣命。故大帶日子天皇。娶此迦具漏比賣命。生子。大江王。〈一柱。〉此王。娶庶妹銀王。生子。大名方王。次大中比賣命。〈二柱。〉故此之大中比賣命者。香坂王。忍熊王之御祖也。此大帶日子天皇之御年。壹佰參拾漆歳。御陵在山邊之道上也。

<h3>成務天皇</h3>
若帶日子天皇。坐近淡海之志賀高穴穂宮。治天下也。此天皇。娶穂積臣等之祖。建忍山垂根之女。名弟財郎女。生御子和訶奴氣王。〈一柱。〉故建内宿禰爲大臣。定賜大國。小國之國造。亦定賜。國國之堺。及大縣。小縣之縣主也。天皇。御年。玖拾伍歳。御陵在沙紀之多他那美也。

<h3>仲哀天皇</h3>
帶中日子天皇。坐穴門之豐浦宮。及筑紫訶志比宮。治天下也。此天皇。娶大江王之女。大中津比賣命。生御子。香坂王。忍熊王。〈二柱。〉又娶息長帶比賣命。是大后。生御子。品夜和氣命。次大鞆和氣命。亦名品陀和氣命。〈二柱。〉此太子之御名。所以負大鞆和氣命者。初所生時。如鞆宍生御腕。故著其御名。是以知坐腹中定國也。此之御世。定淡道之屯家也。

其大后息長帶日賣命者。當時歸神。故天皇坐筑紫之訶志比宮。將撃熊曾國之時。天皇。控御琴而。建内宿禰大臣。居於沙庭。請神之命。於是大后歸神。言教覺詔者。西方有國。金銀爲本。目之炎耀。種種珍寶。多在其國。吾今歸賜其國。爾天皇答白。登高地見西方者。不見國土。唯有大海。謂爲詐神而。押退御琴。不控。默坐。爾其神大忿。詔凡茲天下者。汝非應知國。汝者向一道。於是建内宿禰大臣白。恐我天皇。猶阿蘇婆勢其大御琴。〈自阿至勢以音。〉爾稍取依其御琴而。那摩那摩邇〈此五字以音。〉控坐。故未幾久而。不聞御琴之音。即擧火見者。既崩訖。爾驚懼而。坐殯宮。更取國之大奴佐而。〈奴佐二字以音。〉種種求。生剥。逆剥。阿離。溝埋。屎戸。上通下通婚。馬婚。牛婚。鷄婚。犬婚之罪類。爲國之大祓而。亦建内宿禰居於沙庭。請神之命。於是教覺之状。具如先日。凡此國者。坐汝命御腹之御子。所知國者也。爾建内宿禰。白恐。我大神。坐其神腹之御子。何子歟。答詔。男子也。爾具請之。今如此言教之大神者。欲知其御名。即答詔。是天照大神之御心者。亦底筒男。中筒男。上筒男。三柱大神者也。〈此時其三柱大神之御名者顯也。〉今寔思求其國者。於天神地祇。亦山神及河海之諸神。悉奉幣帛。我之御魂。坐于船上而。眞木灰納瓠。亦箸及比羅傳〈此三字以音。〉多作。皆皆散浮大海以可度。故備如教覺。整軍雙船。度幸之時。海原之魚。不問大小。悉負御船而渡。爾順風大起。御船從浪。故其御船之波瀾。押騰新羅之國。既到半國。於是其國王畏惶奏言。自今以後。隨天皇命而。爲御馬甘。毎年雙船。不乾船腹。不乾䑨檝。共與天地。無退仕奉。故是以新羅國者。定御馬甘。百濟國者。定渡屯家。爾以其御杖。衝立新羅國主之門。即以墨江大神之荒御魂。爲國守神而。祭鎭。還渡也。故其政未竟之間。其懷妊臨産。即爲鎭御腹。取石以纒御裳之腰而。渡筑紫國。其御子者阿禮坐。〈阿禮二字以音。〉故號其御子生地謂宇美也。亦所纒其御裳之石者。在筑紫國之伊斗村也。亦到坐筑紫末羅縣之玉嶋里而。御食其河邊之時。當四月之上旬。爾坐其河中之礒。拔取御裳之糸。以飯粒爲餌。釣其河之年魚。〈其河名謂小河。亦其磯名謂勝門比賣也。〉故四月上旬之時。女人拔裳糸。以粒爲餌。釣年魚。至于今不絶也。

於是息長帶日賣命。於倭還上之時。因疑人心。一具喪船。御子載其喪船。先令言漏之御子既崩。如此上幸之時。香坂王。忍熊王聞而。思將待取。進出於斗賀野。爲宇氣比獦也。爾香坂王。騰坐歴木而是。大怒猪出。堀其歴木。即咋食其香坂王。其弟忍熊王。不畏其態。興軍待向之時。赴喪船將攻空船。爾自其喪船下軍相戰。此時忍熊王。以難波吉師部之祖。伊佐比宿禰爲將軍。太子御方者。以丸邇臣之祖。難波根子建振熊命爲將軍。故追退。到山代之時。還立。各不退相戰。爾建振熊命。權而令云。息長帶日賣命者。既崩故無可更戰。即絶弓絃。欺陽歸服。於是其將軍既信詐。弭弓藏兵。爾自頂髮中採出設弦。〈一名云宇佐由豆留〉更張追撃。故逃退逢坂。對立亦戰。爾追迫敗。沙沙那美。悉斬其軍。於是其忍熊王與伊佐比宿禰。共被追迫。乘船浮海歌曰。 伊奢阿藝。布流玖麻賀。伊多弖淤波受波。邇本杼理能。阿布美能宇美邇。迦豆岐勢那和。

即入海共死也。

故建内宿禰命。率其太子。爲將禊而。經歴淡海及若狹國之時。於高志前之角鹿。造假宮而坐。爾坐其地。伊奢沙和氣大神之命。見於夜夢。云。以吾名。欲易御子之御名。爾言祷。白之。恐隨命易奉。亦其神詔。明日之旦。應幸於濱。獻易名之幣。故其旦。幸行于濱之時。毀鼻入鹿魚。既依一浦。於是御子。令白于神云。於我給御食之魚。故亦稱其御名。號御食津大神。故於今。謂氣比大神也。亦其入鹿魚之鼻血臰。故號其浦謂血浦。今謂都奴賀也。於是還上坐時。其御祖。息長帶日賣命。釀待酒以獻。爾其御祖御歌曰。 許能美岐波。和賀美岐那良受。久志能加美。登許余邇伊麻須。伊波多多須。須久那美迦微能。加牟菩岐。本岐玖琉本斯。登余本岐。本岐母登本斯。麻都理許斯美岐敍。阿佐受袁勢佐佐。

如此歌而。獻大御酒。爾建内宿禰命。爲御子答歌曰。 許能美岐袁。迦美祁牟比登波。曾能都豆美。宇須邇多弖弖。宇多比都都。迦美祁禮迦母。麻比都都。迦美祁禮加母。許能美岐能。美岐能。阿夜邇宇多陀怒斯佐佐。

此者。酒樂之歌也。

凡帶中津日子天皇之御年。伍拾貳歳。御陵在河内惠賀之長江也。

<h3>應神天皇</h3>
品陀和氣命。坐輕嶋之明宮治天下也。此天皇。娶品陀眞若王〈品陀二字以音。〉之女。三柱女王。一名。高木之入日賣命。次中日賣命。次弟日賣命。〈此女王等之父。品陀眞若王者。五百木之入日子命。娶尾張連之祖。建伊那陀宿禰之女。志理都紀斗賣。生子者也。〉故高木之入日賣之子。額田大中日子命。次大山守命。次伊奢之眞若命。〈伊奢二字以音。〉次妹。大原郎女。次高目郎女。〈五柱。〉中日賣命之御子。木之荒田郎女。次大雀命。次根鳥命。〈三柱。〉弟日賣命之御子。阿倍郎女。次阿具知能〈此四字以音。〉三腹郎女。次木之菟野郎女。次三野郎女。〈五柱。〉又娶。丸邇之比布禮能意富美之女。〈自比至美以音。〉名宮主矢河枝比賣。生御子。宇遲能和紀郎子。次妹。八田若郎女。次女鳥王。〈三柱。〉又娶其矢河枝比賣之弟。袁那辨郎女。生御子。宇遲之若郎女。〈一柱。〉又娶咋俣長日子王之女。息長眞若中比賣。生御子。若沼毛二俣王。〈一柱。〉又娶櫻井田部連之祖。嶋垂根之女。糸井比賣。生御子。速總別命。〈一柱。〉又娶日向之泉長比賣。生御子。大羽江王。次小羽江王。次幡日之若郎女。〈三柱。〉又娶迦具漏比賣。生御子。川原田郎女。次玉郎女。次忍坂大中比賣。次登富志郎女。次迦多遲王。〈五柱。〉又娶。葛城之野伊呂賣。〈此三字以音。〉生御子。伊奢能麻和迦王。〈一柱。〉此天皇之御子等。并廿六王。〈男王十一。女王十五。〉此中大雀命者。治天下也。於是天皇。問大山守命與大雀命詔。汝等者。孰愛兄子與弟子。〈天皇所以發是問者。宇遲能和紀郎子。有令治天下之心也。〉爾大山守命白愛兄子。次大雀命。知天皇。所問賜之大御情而白。兄子者。既成人。是無悒。弟子者。未成人。是愛。爾天皇詔。佐邪岐。阿藝之言。〈自佐至藝五字以音。〉如我所思。即詔別者。大山守命。爲山海之政。大雀命。執食國之政以白賜。宇遲能和紀郎子。所知天津日繼也。故大雀命者。勿違天皇之命也。

一時天皇越幸近淡海國之時。御立宇遲野上。望葛野。歌曰。 知婆能。加豆怒袁美禮婆。毛毛知陀流。夜邇波母美由。久爾能富母美由。

故到坐木幡村之時。麗美孃子。遇其道衢。爾天皇問其孃子曰。汝者誰子。答白。丸邇之比布禮能意富美之女。名宮主矢河枝比賣。天皇即詔其孃子。吾明日還幸之時。入坐汝家。故矢河枝比賣。委曲語其父。於是父答曰。是者天皇坐那理。〈此二字以音。〉恐之。我子仕奉。云而。嚴餝其家候待者。明日入坐。故獻大御饗之時。其女矢河枝比賣。（命）令取大御酒盞而獻。於是天皇。任令取其大御酒盞而御歌曰。 許能迦邇夜。伊豆久能迦邇。毛毛豆多布。都奴賀能迦邇。余許佐良布。伊豆久邇伊多流。伊知遲志麻。美志麻邇斗岐。美本杼理能。迦豆伎伊岐豆岐。志那陀由布。佐佐那美遲袁。須久須久登。和賀伊麻勢婆夜。許波多能美知邇。阿波志斯袁登賣。宇斯呂傳波。袁陀弖呂迦母。波那美波志。比斯那須。伊知比韋能。和邇佐能邇袁。波都邇波。波陀阿可良氣美。志波邇波。邇具漏岐由惠。美都具理能。曾能那迦都爾袁。加夫都久。麻肥邇波阿弖受。麻用賀岐。許邇加岐多禮。阿波志斯袁美那。迦母賀登。和賀美斯古良。迦久母賀登。阿賀美斯古邇。宇多多氣陀邇。牟迦比袁流迦母。伊蘇比袁流迦母。

如此御合生御子。宇遲能和紀〈自宇下五字以音。〉郎子也。天皇。聞看。日向國諸縣君之女。名髮長比賣。其顏容麗美。將使而。喚上之時。其太子大雀命。見其孃子。泊于難波津而。感其姿容之端正。即誂告。建内宿禰大臣。是自日向喚上之髮長比賣者。請白天皇之大御所而。令賜於吾。爾建内宿禰大臣。請大命者。天皇。即以髮長比賣。賜于其御子。所賜状者。天皇。聞看豐明之日。於髮長比賣令握大御酒柏。賜其太子。爾御歌曰。 伊邪古杼母。怒毘流都美邇。比流都美邇。和賀由久美知能。迦具波斯。波那多知婆那波。本都延波。登理韋賀良斯。志豆延波。比登登理賀良斯。美都具理能。那迦都延能。本都毛理。阿加良袁登賣袁。伊邪佐佐婆。余良斯那。

又御歌曰。 美豆多麻流。余佐美能伊氣能。韋具比宇知。「比斯」賀。「良能」佐斯祁流斯良邇。奴那波久理。波閇祁久斯良邇。和賀許許呂志。（叙）伊夜袁許邇斯弖。伊麻叙久夜斯岐。

如此歌而賜也。故被賜其孃子之後。太子歌曰。 美知能斯理。古波陀袁登賣袁。迦微能碁登。岐許延斯迦杼母。阿比麻久良麻久。

又歌曰。 美知能斯理。古波陀袁登賣波。阿良蘇波受。泥斯久袁斯叙母。宇流波志美意母布。

又吉野之國主等。瞻大雀命之所佩御刀。歌曰。 本牟多能。比能美古。意富佐邪岐。意富佐邪岐。波加勢流多知。母登都流藝。須惠布由。布由紀能須。加良賀志多紀能。佐夜佐夜。

又於吉野之白檮上。作横臼而。於其横臼。釀大御酒。獻其大御酒之時。撃口鼓爲伎而歌曰。 加志能布邇。余久須袁都久理。余久須邇。迦美斯意富美岐。宇麻良爾。岐許志母知袁勢。麻呂賀知。

此歌者。國主等。獻大贄之時時。恒至于今。詠之歌者也。

此之御世。定賜。海部。山部。山守部。伊勢部也。亦作劍池。亦新羅人參渡來。是以建内宿禰命。引率。爲役之堤池而。作百濟池。亦百濟國主照古王。以牡馬壹疋。牝馬壹疋。付阿知吉師以貢上。〈此阿知吉師者。阿直史等之祖。〉亦貢上横刀及大鏡。又科賜。百濟國。若有賢人者貢上。故受命以貢上人。名和邇吉師。即論語十卷。千字文一卷。并十一卷。付是人即貢進。〈此和邇吉師者。文首等祖。〉又貢上。手人韓鍛。名卓素。亦呉服西素二人也。又秦造之祖。漢直之祖。及知釀酒人。名仁番。亦名須須許理等。參渡來也。故是須須許理。釀大御酒以獻。於是天皇。宇羅宜是所獻之大御酒而。〈宇羅宜三字以音。〉御歌曰。 須須許理賀。迦美斯美岐邇。和禮惠比邇祁理。許登那具志。惠具志爾。和禮惠比邇祁理。

如此之歌幸行時。以御杖打大坂連中之大石者。其石走避。故諺曰堅石避醉人也。故天皇崩之後。大雀命者。從天皇之命。以天下。讓宇遲能和紀郎子。於是大山守命者。違天皇之命。猶欲獲天下。有殺其弟皇子之情。竊設兵將攻。爾大雀命。聞其兄備兵。即遣使者。令告宇遲能和紀郎子。故聞驚。以兵伏河邊。亦其山之上。張施垣立帷幕。詐以。舍人爲王。露坐呉床。百官。恭敬往來之状。既如王子之坐所而。更爲其兄王。渡河之時。具餝船楫。者舂佐那〈此二字以音。〉葛之根。取其汁滑而。塗其船中之簀椅。設蹈應仆而。其王子者。服布衣褌。既爲賎人之形。執楫立船。於是其兄王。隱伏兵士。衣中服鎧。到於河邊。將乘船時。望其嚴餝之處。以爲弟王。坐其呉床。都不知。執楫而立船。即問其執楫者曰。傳聞。茲山有忿怒之大猪。吾欲取其猪。若獲其猪乎。爾執楫者。答曰不能也。亦問曰何由。答曰。時時也徃徃也。雖爲取而不得。是以白不能也。渡到河中之時。令傾其船。墮入水中。爾乃浮出。隨水流下。即流歌曰。 知波夜夫流。宇遲能和多理邇。佐袁斗理邇。波夜祁牟比登斯。和賀毛古邇許牟。

於是伏隱河邊之兵。彼廂此廂。一時共興。矢刺而流。故到訶和羅之前而。沈入。〈訶和羅三以以音。〉故以鉤探其沈處者。繋其衣中甲而。訶和羅鳴。故號其地謂訶和羅前也。爾掛出其骨之時。弟王歌曰。 知波夜比登。宇遲能和多理邇。和多理是邇。多弖流。阿豆佐由美。麻由美。伊岐良牟登。許許呂波母閇杼。伊斗良牟登。許許呂波母閇杼。母登幣波。岐美袁淤母比傳。須惠幣波。伊毛袁淤母比傳。伊良那祁久。曾許爾淤母比傳。加那志祁久。許許爾淤母比傳。伊岐良受曾久流。阿豆佐由美。麻由美。

故其大山守命之骨者。葬于那良山也。是大山守命者。〈土形君。弊岐君。榛原君等之祖。〉於是大雀命。與宇遲能和紀郎子二柱。各讓天下之間。海人貢大贄。爾兄辭令貢於弟。弟辭令貢於兄相讓之間。既經多日。如此相讓非一二時故海人既疲往還而泣也。故諺曰。海人乎。因己物而泣也。然宇遲能和紀郎子者早崩。故大雀命治天下也。

又昔。有新羅國主之子。名謂天之日矛。是人參渡來也。所以參渡來者。新羅國有一沼。名謂阿具奴摩〈自阿下四字以音。〉此沼之邊。一賎女晝寢。於是日耀如虹指其陰上。亦有一賤夫。思異其状。恒伺其女人之行。故是女人。自其晝寢時妊身。生赤玉。爾其所伺賤夫。乞取其玉。恒裹着腰。此人營田於山谷之間故。耕人等之飮食。負一牛而。入山谷之中。遇逢。其國主之子天之日矛。爾問其人。曰何汝飮食負牛。入山谷。汝必殺食是牛。即捕其人。將入獄囚。其人答。曰吾非殺牛。唯送田人之食耳。然猶不赦。爾解其腰之玉。幣其國主之子。故赦其賤夫。將來其玉。置於床邊。即化美麗孃子。仍婚爲嫡妻。爾其孃子。常設種種之珍味。恒食其夫。故其國主之子。心奢詈妻。其女人言。凡吾者。非應爲汝妻之女。將行吾祖之國。即竊乘小船。逃遁渡來。留于難波。〈此者坐難波之比賣碁曾社。謂阿加流比賣神者也。〉於是天之日矛。聞其妻遁。乃追渡來。將到難波之間。其渡之神。塞以不入。故更還泊多遲摩國。即留其國而。娶多遲摩之俣尾之女。名前津見。生子。多遲摩母呂須玖。此之子。多遲摩斐泥。此之子。多遲摩比那良岐。此之子。多遲麻毛理。次多遲摩比多訶。次清日子。〈三柱。〉此清日子。娶當摩之咩斐。生子。酢鹿之諸男。次妹菅竈〈上〉由良度美。〈此四字以音。〉故上云多遲摩比多訶。娶其姪由良度美。生子。葛城之高額比賣命。〈此者息長帶比賣命之御祖。〉故其天之日矛持渡來物者。玉津寶云而。珠二貫。又振浪比禮。〈比禮二字以音。下效此。〉切浪比禮。振風比禮。切風比禮。又奧津鏡。邊津鏡。并八種也。〈此者伊豆志之八前大神也。〉

故茲神之女。名伊豆志袁登賣神坐也。故八十神。雖欲得是伊豆志袁登賣。皆不得婚。於是有二神。兄號秋山之下氷壯夫。弟名春山之霞壯夫。故其兄謂其弟。吾雖乞伊豆志袁登賣。不得婚。汝得此孃子乎。答曰易得也。爾其兄曰。若汝有得此孃子者。避上下衣服。量身高而釀甕酒。亦山河之物。悉備設。爲宇禮豆玖云爾〈自宇至玖以音。下效此。〉爾其弟。如兄言具白其母。即其母。取布遲葛而。〈布遲二字以音。〉一宿之間。織縫。衣褌。及襪沓。亦作弓矢。令服其衣褌等。令取其弓矢。遣其孃子之家者。其衣服及弓矢。悉成藤花。於是其春山之霞壯夫。以其弓矢。繋孃子之厠。爾伊豆志袁登賣。思異其花。將來之時。立其孃子之後。入其屋即婚。故生一子也。爾白其兄曰。吾者。得伊豆志袁登賣。於是其兄。慷愾弟之婚以。不償其宇禮豆玖之物。爾愁白其母之時。御祖答曰。我御世之事。能許曾〈此二字以音。〉神習。又宇都志岐青人草習乎。不償其物。恨其兄子。乃取其伊豆志河之河嶋節竹而。作八目之荒籠。取其河石。合鹽而。裹其竹葉。令詛言。如此竹葉青。如此竹葉萎而。青萎。又如此鹽之盈乾而。盈乾。又如此石之沈而。沈臥。如此令詛置於烟上。是以其兄。八年之間。于萎病枯。故其兄患泣。請其御祖者。即令返其詛戸。於是其身如本以安平也。〈此者神宇禮豆玖之言本者也。〉

又。此品陀天皇之御子。若野毛二俣王。娶其母弟。百師木伊呂辨。亦名弟日賣眞若比賣命。生子。大郎子。亦名意富富杼王。次忍坂之大中津比賣命。次田井之中比賣。次田宮之中比賣。次藤原之琴節郎女。次取〈上〉賣王。次沙禰王〈七王〉。故意富富杼王者。〈三國君。波多君。息長君。酒田酒人君。山道君。筑紫之末多君。布勢君等之祖也。〉又根鳥王。娶庶妹三腹郎女。生子。中日子王。次伊和嶋王。〈二柱。〉又堅石王之子者。久奴王也。

凡此品陀天皇。御年壹佰參拾歳。御陵在川内惠賀之裳伏岡也。
