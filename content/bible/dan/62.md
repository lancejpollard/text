<ol>
  <li>
    <ol>
      <li>Det, som var fra Begyndelsen, det, vi have hørt, det, vi have set med vore Øjne, det, vi skuede og vore Hænder følte på, nemlig om Livets Ord; -</li>
      <li>og Livet blev åbenbaret, og vi have set og vidne og forkynde eder det evige Liv, som jo var hos Faderen og blev åbenbaret for os; -</li>
      <li>hvad vi have set og hørt, forkynde vi også eder, for at også I må have Samfund med os; men vort Samfund er med Faderen og med hans Søn Jesus Kristus.</li>
      <li>Og dette skrive vi til eder, for at eders Glæde må være fuldkommen.</li>
      <li>Og dette er det Budskab, som vi have hørt af ham og forkynde eder, at Gud er Lys, og der er slet intet Mørke i ham.</li>
      <li>Dersom vi sige, at vi have Samfund med ham, og vandre i Mørket, da lyve vi og gøre ikke Sandheden.</li>
      <li>Men dersom vi vandre i Lyset, ligesom han er i Lyset, have vi Samfund med hverandre,og Jesu, hans Søns, Blod renser os fra al Synd.</li>
      <li>Dersom vi sige, at vi ikke have Synd, bedrage vi os selv, og Sandheden er ikke i os.</li>
      <li>Dersom vi bekende vore Synder, er han trofast og retfærdig, så at han forlader os Synderne og renser os fra al Uretfærdighed.</li>
      <li>Dersom vi sige, at vi ikke have syndet, gøre vi ham til en Løgner, og hans Ord er ikke i os.</li>
    </ol>
  </li>
  <li>
    <ol>
      <li>Mine Børn! dette skriver jeg til eder, for at I ikke skulle synde. Og dersom nogen synder, have vi en Talsmand hos Faderen, Jesus Kristus, den retfærdige,</li>
      <li>og han er en Forsoning for vore Synder, dog ikke alene for vore, men også for hele Verdens.</li>
      <li>Og derpå kende vi, at vi have kendt ham, om vi holde hans Bud.</li>
      <li>Den, som siger: "Jeg kender ham," og ikke holder hans Bud. han er en Løgner, og i ham er Sandheden ikke;</li>
      <li>men den, som holder hans Ord, i ham er sandelig Guds Kærlighed fuldkommet. Derpå kende vi, at vi ere i ham.</li>
      <li>Den, som siger, at han bliver i ham, han er også skyldig selv at vandre således, som han vandrede.</li>
      <li>I elskede, jeg skriver til eder ikke et nyt Bud, men et gammelt Bud, som I have haft fra Begyndelsen. Det gamle Bud er det Ord, som I have hørt.</li>
      <li>Og dog skriver jeg til eder et nyt Bud, hvilket er sandt i ham og i eder, thi Mørket drager bort, og det sande Lys skinner allerede.</li>
      <li>Den,som siger,at han er i Lyset,og hader sin Broder, han er i Mørket endnu.</li>
      <li>Den, som elsker sin Broder, bliver i Lyset, og der er ingen Forargelse i ham.</li>
      <li>Men den, som hader sin Broder, er i Mørket og vandrer i Mørket, og han ved ikke, hvor han går hen, fordi Mørket har blindet hans Øjne.</li>
      <li>Jeg skriver til eder, mine Børn! fordi eders Synder ere eder forladte for hans Navns Skyld.</li>
      <li>Jeg skriver til eder, I Fædre! fordi I kende ham, som er fra Begyndelsen. Jeg skriver til eder, I unge! fordi I have overvundet den onde. Jeg har skrevet til eder, mine Børn! fordi I kende Faderen.</li>
      <li>Jeg har skrevet til eder, I Fædre! fordi I kende ham, som er fra Begyndelsen. Jeg har skrevet til eder, I unge! fordi I ere stærke, og Guds Ord bliver i eder, og I have overvundet den onde.</li>
      <li>Elsker ikke Verden, ikke heller de Ting, som ere i Verden! Dersom nogen elsker Verden, er Faderens Kærlighed ikke i ham.</li>
      <li>Thi alt det, som er i Verden, Kødets Lyst og Øjnenes Lyst og Livets Hoffærdighed, er ikke af Faderen, men af Verden.</li>
      <li>Og Verden forgår og dens Lyst; men den, som gør Guds Villie, bliver til evig Tid.</li>
      <li>Mine Børn! det er den sidste Time, og som I have hørt, at Antikrist kommer, således ere nu mange Antikrister fremtrådte; deraf kende vi, at det er den sidste Time.</li>
      <li>De ere udgåede fra os, men de vare ikke af os; thi dersom de havde været af os, da vare de blevne hos os. Dog, det var, for at det skulde blive åbenbart, at de ikke alle ere af os.</li>
      <li>Og I have Salvelse fra den hellige og vide alt.</li>
      <li>Jeg har ikke skrevet til eder, fordi I ikke vide Sandheden; men fordi I vide den og vide, at ingen Løgn er af Sandheden.</li>
      <li>Hvem er Løgneren uden den, som nægter, at Jesus er Kristus? Denne er Antikristen, som fornægter Faderen og Sønnen.</li>
      <li>Hver den, som fornægter Sønnen, har ej heller Faderen; den, som bekender Sønnen, har også Faderen.</li>
      <li>Hvad I have hørt fra Begyndelsen, det blive i eder! Dersom det, som I have hørt fra Begyndelsen, bliver i eder, skulle også I blive i Sønnen og i Faderen.</li>
      <li>Og dette er den Forjættelse, som han selv tilsagde os, det evige Liv.</li>
      <li>Dette har jeg skrevet til eder om dem, som forføre eder.</li>
      <li>Og den Salvelse, som I fik af ham, bliver i eder, og I have ikke nødig, at nogen skal lære eder; men således som hans Salvelse lærer eder alt, er det også sandt og er ikke Løgn, og som den har lært eder, skulle I blive i ham.</li>
      <li>Og nu mine Børn! bliver i ham, for at vi, når han åbenbares, kunne have Frimodighed og ikke skulle blive til Skamme for ham ved hans Tilkommelse.</li>
      <li>Dersom I vide, at han er retfærdig, da erkender, at hver den, som gør Retfærdighed, er født af ham.</li>
    </ol>
  </li>
  <li>
    <ol>
      <li>Ser, hvor stor en Kærlighed Faderen har givet os, at vi skulle kaldes Guds Børn og vi ere det. Derfor kender Verden os ikke, fordi den ikke har kendt ham.</li>
      <li>I elskede! nu ere vi Guds Børn, og det er endnu ikke åbenbaret, hvad vi skulle vorde. Vi vide, at når det åbenbares, da skulle vi vorde ham lige; thi i skulle se ham, som han er.</li>
      <li>Og hver den, som har dette Håb til ham, renser sig selv, ligesom han er ren.</li>
      <li>Hver den, som gør Synden, begår også Overtrædelse af Loven, og Synden er Lovens Overtrædelse.</li>
      <li>Og I vide, at han blev åbenbaret for at han skulde borttage Synderne; og der er ikke Synd i ham</li>
      <li>Hver den, som bliver i ham, synder ikke; hver den, som synder,har ikke set ham og kender ham ej heller.</li>
      <li>Mine Børn, ingen forføre eder! Den, som gør Retfærdigheden, er retfærdig, ligesom han er retfærdig.</li>
      <li>Den, som gør Synden, er af Djævelen; thi Djævelen har syndet fra Begyndelsen. Dertil blev Guds Søn åbenbaret, for at han skulde nedbryde Djævelens Gerninger.</li>
      <li>Hver den, som er født af Gud, gør ikke Synd, fordi hans Sæd bliver i ham, og han kan ikke synde, fordi han er født af Gud.</li>
      <li>Derved blive Guds Børn og Djævelens Børn åbenbare. Hver den, som ikke gør Retfærdighed, er ikke af Gud, og ligeså den, som ikke elsker sin Broder.</li>
      <li>Thi dette er det Budskab, som I have hørt fra Begyndelsen, at vi skulle elske hverandre;</li>
      <li>ikke som Kain, der var af den onde og myrdede sin Broder. Og hvorfor myrdede han ham? Fordi hans Gerninger vare onde, men hans Broders retfærdige.</li>
      <li>Undrer eder ikke, mine Brødre! om Verden hader eder.</li>
      <li>Vi vide, at vi ere gåede over fra Døden til Livet, thi vi elske Brødrene. Den, som ikke elsker, bliver i Døden.</li>
      <li>Hver den, som hader sin Broder, er en Manddraber; og I vide, at ingen Manddraber har evigt Liv blivende i sig.</li>
      <li>Derpå kende vi Kærligheden, at han har sat sit Liv til for os; også vi ere skyldige at sætte Livet til for Brødrene.</li>
      <li>Men den, som bar Verdens Gods og ser sin Broder lide Nød og lukker sit Hjerte for ham, hvorledes bliver Guds Kærlighed i ham?</li>
      <li>Mine Børn! lader os ikke elske med Ord, ej heller med Tungen, men i Gerning og Sandhed!</li>
      <li>Og derpå kunne vi kende, at vi ere af Sandheden, og da kunne vi for hans Åsyn stille vore Hjerter tilfreds,</li>
      <li>hvad end vort Hjerte måtte fordømme os for; thi Gud er større end vort Hjerte og kender alle Ting.</li>
      <li>I elskede! dersom vort Hjerte ikke fordømmer os, have vi Frimodighed for Gud,</li>
      <li>og hvad vi end bede om, det få vi af ham, fordi vi holde hans Bud og gøre det, som er velbehageligt for ham.</li>
      <li>Og dette er hans Bud; at vi skulle tro hans Søns Jesu Kristi Navn og elske hverandre efter det Bud, han gav os.</li>
      <li>Og den, som holder hans Bud, han bliver i Gud, og Gud i ham; og derpå kende vi, at han bliver i os; af den Ånd, som han gav os.</li>
    </ol>
  </li>
  <li>
    <ol>
      <li>I elskede! tror ikke enhver Ånd, men prøver Ånderne, om de ere af Gud; thi mange falske Profeter ere udgåede i Verden.</li>
      <li>Derpå kende I Guds Ånd: enhver Ånd, der bekender Jesus som Kristus, kommen i Kød, er af Gud.</li>
      <li>Og enhver Ånd, der ikke bekender Jesus, er ikke af Gud; og dette er Antikrists Ånd, om hvilken I have hørt, at den kommer, og den er allerede nu i Verden.</li>
      <li>Mine Børn! I ere af Gud og have overvundet dem, fordi den, som er i eder, er større end den, som er i Verden.</li>
      <li>De ere af Verden; derfor tale de af Verden, og Verden hører dem.</li>
      <li>Vi ere af Gud. Den, som kender Gud, hører os; den, som ikke er af</li>
      <li>I elskede! lader os elske hverandre, thi Kærligheden er af Gud, og hver den, som elsker, er født at Gud og kender Gud.</li>
      <li>Den, som ikke elsker, kender ikke Gud, thi Gud er Kærlighed.</li>
      <li>Deri blev Guds Kærlighed åbenbaret iblandt os, at Gud har sendt sin Søn, den enbårne, til Verden, for at vi skulle leve ved ham.</li>
      <li>Deri består Kærligheden: ikke at vi have elsket Gud, men at han har elsket os og udsendt sin Søn til en Forsoning for vore Synder.</li>
      <li>I elskede! har Gud således elsket os, da ere også vi skyldige at elske hverandre.</li>
      <li>Ingen har nogen Sinde set Gud; dersom vi elske hverandre, bliver Gud i os, og hans Kærlighed er fuldkommet i os.</li>
      <li>Derpå kende vi, at vi blive i ham, og han i os, at han har givet os af sin Ånd.</li>
      <li>Og vi have skuet og vidne, at Faderen bar udsendt Sønnen til Frelser for Verden.</li>
      <li>Den, som bekender, at Jesus er Guds Søn, i ham bliver Gud, og han i Gud.</li>
      <li>Og vi have erkendt og troet den Kærlighed, som Gud har til os. Gud er Kærlighed, og den, som bliver i Kærligheden, bliver i Gud, og Gud i ham.</li>
      <li>Deri er Kærligheden fuldkommet hos os, at vi have Frimodighed på Dommens Dag, fordi, ligesom han er, således ere også vi i denne Verden.</li>
      <li>Frygt er ikke i Kærligheden, men den fuldkomne Kærlighed driver Frygten ud; thi Frygt bringer Straf; men den, som frygter, er ikke fuldkommet i Kærligheden.</li>
      <li>Vi elske, fordi han elskede os først.</li>
      <li>Dersom nogen siger: "Jeg elsker Gud," og hader sin Broder, han er en Løgner; thi den, der ikke elsker sin Broder, som han har set, hvorledes kan han elske Gud, som han ikke har set?</li>
      <li>Og dette Bud have vi fra ham, at den, som elsker Gud, skal også elske sin Broder.</li>
    </ol>
  </li>
  <li>
    <ol>
      <li>Hver den, som tror, at Jesus er Kristus, er født af Gud; og hver den, som elsker Faderen, elsker også den, som er født af ham.</li>
      <li>Derpå kende vi, at vi elske Guds Børn, når vi elske Gud og gøre hans Bud.</li>
      <li>Thi dette er Kærlighed til Gud, at vi holde hans Bud; og hans Bud ere ikke svære;</li>
      <li>thi alt det, som er født af Gud, overvinder Verden; og dette er den Sejr, som har overvundet Verden, vor Tro.</li>
      <li>Hvem er den, som overvinder Verden, uden den, som tror, at Jesus er Guds Søn?</li>
      <li>Han er den, som kom med Vand og Blod, Jesus Kristus; ikke med Vandet alene, men med Vandet og med Blodet; og det er Ånden, som viduer, thi Ånden er Sandheden.</li>
      <li>Thi tre ere de, som vidne:</li>
      <li>Ånden og Vandet og Blodet; og disse tre forene sig til eet.</li>
      <li>Dersom vi tage imod Menneskenes Vidnesbyrd, da er Guds Søn.</li>
      <li>Den, som tror på Guds Søn, har Vidnesbyrdet i sig selv; den, som ikke tror Gud, har gjort ham til en Løgner, fordi han ikke har troet på det Vidnesbyrd, som Gud har vidnet om sin Søn.</li>
      <li>Og dette er Vidnesbyrdet, at Gud har givet os evigt Liv; og dette Liv er i hans Søn.</li>
      <li>Den, som har Sønnen, har Livet; den, som ikke har Guds Søn, har ikke Livet.</li>
      <li>Dette har jeg skrevet til eder, for at I skulle vide, at I have evigt Liv, I, som tro på Guds Søns Navn.</li>
      <li>Og dette er den Frimodighed, som vi have over for ham, at dersom vi bede om noget efter hans Villie, hører han os.</li>
      <li>Og dersom vi vide, at han hører os, hvad vi end bede om, da vide vi, at vi have de Ting, om hvilke vi have bedt ham.</li>
      <li>Dersom nogen ser sin Broder begå Synd, som ikke er til Døden, han bede, og han skal give ham Liv, dem nemlig, som ikke synde til Døden. Der er Synd til Døden; for den siger jeg ikke, at han skal bede.</li>
      <li>Al uretfærdighed er synd, men der er synd, som ikke er til døden.</li>
      <li>Vi vide, at hver den, som er født af Gud, synder ikke; men den, som er født af Gud, bevarer sig selv, og den onde rører ham ikke.</li>
      <li>Vi vide, at vi ere af Gud, og hele Verden ligger i det onde.</li>
      <li>Men vi vide, at Guds Søn er kommen, og han har givet os Forstand til at kende den sande; og vi ere i den sande, i hans Søn Jesus Kristus. Denne er den sande Gud og evigt Liv.</li>
      <li>Mine Børn, vogter eder for Afguderne!</li>
    </ol>
  </li>
</ol>