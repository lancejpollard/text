<ol>
  <li>
    <ol>
      <li>Słowa kaznodziei, syna Dawidowego, króla w Jeruzalemie.</li>
      <li>Marność nad marnościami, powiedział kaznodzieja; marność nad marnościami, i wszystko marność.</li>
      <li>Cóż za pożytek ma człowiek ze wszystkiej pracy swej, którą prowadzi pod słońcem?</li>
      <li>Jeden rodzaj przemija, a drugi rodzaj nastaje; lecz ziemia na wieki stoi.</li>
      <li>Słoóce wschodzi i słońce zachodzi, a spieszy się do miejsca swego, kędy wschodzi;</li>
      <li>Idzie na południe, a obraca się na północy; wiatr ustawicznie krążąc idzie, a po okręgach swoich wraca się wiatr.</li>
      <li>Wszystkie rzeki idą do morza, wszakże morze nie wylewa; do miejsca, z którego rzeki płyną, wracają się, aby zaś stamtąd wychodziły.</li>
      <li>Wszystkie rzeczy są pełne zabaw, a człowiek nie może ich wymówić; oko nie nasyci się widzeniem, a ucho nie napełni się słyszeniem.</li>
      <li>Co było, jest to, co być ma; a co się teraz dzieje, jest to, co się dziać będzie, a niemasz nic nowego pod słońcem.</li>
      <li>Jestże jaka rzecz, o którejby kto rzec mógł: Wej! to coś nowego? I toć już było za onych wieków, które były przed nami.</li>
      <li>Niemasz pamiątki pierwszych rzeczy; także też i potomnych, które będą, nie będzie pamiątki u tych, którzy potem nastaną.</li>
      <li>Ja kaznodzieja byłem królem Izraelskim w Jeruzalemie;</li>
      <li>I przyłożyłem do tego serce swe, abym szukał, i doszedł mądrością swoją wszystkiego, co się dzieje pod niebem. (Tę zabawę trudną dał Bóg synom ludzkim, aby się nią trapili.)</li>
      <li>Widziałem wszystkie sprawy, które się dzieją pod słońcem, a oto wszystko jest marnością i utrapieniem ducha.</li>
      <li>Co jest krzywego, nie może być wyprostowane, a niedostatki nie mogą być policzone.</li>
      <li>Przetoż takiem myślał w sercu swem, mówiąc: Otom ja uwielbił i rozszerzył mądrość nad wszystkich, którzy byli przedemną w Jeruzalemie, a serce moje dostąpiło wielkiej mądrości i umiejętności.</li>
      <li>I przyłożyłem do tego serce moje, abym poznał mądrość i umiejętność, szaleństwo i głupstwo; alem doznał, iż to jest utrapieniem ducha.</li>
      <li>Bo gdzie wiele mądrości, tam jest wiele gniewu; a kto przyczynia umiejętności, przyczynia boleści.</li>
    </ol>
  </li>
  <li>
    <ol>
      <li>Rzekłem ja do serca mego: Nuże teraz doświadczę cię w weselu, używajże dobrych rzeczy; ale i toć marność.</li>
      <li>Śmiechowi rzekłem: Szalejesz, a weselu: Cóż to czynisz?</li>
      <li>Przemyślałem w sercu swem, abym pozwolił wina ciału memu, (serce jednak swoje sprawując mądrością) i abym się trzymał głupstwa dotąd, ażbym obaczył, coby lepszego było synom ludzkim czynić pod niebem, przez wszystkie dni żywota ich.</li>
      <li>Wielkiem sprawy wykonał; pobudowałem sobie domy, nasadziłem sobie winnic;</li>
      <li>Naczyniłem sobie ogrodów, i sadów, i naszczepiłem w nich drzew wszelakiego owocu;</li>
      <li>Pobudowałem sobie stawy ku odwilżaniu przez nie lasu, w którym rośnie drzewo;</li>
      <li>Nabyłem sobie sług i dziewek, i miałem czeladź w domu moim; do tego i stada wołów, i wielkie trzody owiec miałem nad wszystkich, którzy byli przedemną w Jeruzalemie.</li>
      <li>Zgromadziłem też sobie srebro i złoto, i klejnoty od królów i krain. Sporządziłem też sobie śpiewaków i śpiewaczki, i inne rozkosze synów ludzkich, i muzyczne naczynia rozliczne.</li>
      <li>A tak stałem się wielkim i możniejszym nad wszystkich, którzy byli przede mną w Jeruzalemie; nadto mądrość moja zostawała przy mnie.</li>
      <li>A wszystkiego, czego pożądały oczy moje, nie zabraniałem im, anim odmawiał sercu memu żadnego wesela; ale serce moje weseliło się ze wszystkiej pracy mojej. A toć był dział mój ze wszystkiej pracy mojej.</li>
      <li>Lecz gdym się obejrzał na wszystkie sprawy swoje, które czyniły ręce moje, i na prace, którem podejmował pracując: oto wszystko marność, i utrapienie ducha, i niemasz nic pożytecznego pod słońcem.</li>
      <li>Przetoż obróciłem się do tego, abym się przypatrywał mądrośći, i szaleństwu, i głupstwu; (bo cóżby człowiek czynił ten, który nastanie po królu? to, co już inni czynili.)</li>
      <li>I obaczyłem, iż jest pożyteczniejsza mądrość niżeli głupstwo, tak jako jest pożyteczniejsza światłość, niżeli ciemność.</li>
      <li>Mądry ma oczy w głowie swej, ale głupi w ciemnościach chodzi; a wszakżem poznał, że jednakie przygody na wszystkich przychdzą.</li>
      <li>Dlategom rzekł w sercu mojem: Mali mi się tak dziać, jako się głupiemu dzieje, przeczżem go ja tedy mądrośćią przeszedł? Przetożem rzekł w sercu mojem: I toć jest marność.</li>
      <li>Albowiem nie na wieki będzie pamiątki mądrego i głupiego, dlatego, iż to, co teraz jest, we dni przyszłe wszystkiego zapomną; a jako umiera mądry, tak i głupi.</li>
      <li>Przetoż mi żywot omierzł; bo mi się nie podoba żadna rzecz, która się dzieje pod słońcem; albowiem wszystkie są marnością, i utrapieniem ducha.</li>
      <li>Nawet omierzła mi i wszystka praca moja, którąm podejmował pod słońcem, przeto, że ją zostawić muszę człowiekowi, który nastanie po mnie.</li>
      <li>A kto wie, będzieli mądrym, czyli głupim? a wszakże będzie panował nad wszystką pracą moją, którąm prowadził, i w którejm był mądry pod słońcem. Aleć i to marność.</li>
      <li>I przypadłem na to, abym zwątpił w sercu mojem o wszystkiej pracy, którąm się mądrze bawił pod słońcem.</li>
      <li>Nie jeden zaiste człowiek pracuje mądrze, i umiejętnie, i sprawiedliwie; a wszakże to innemu, który nie robił na to, za dział zostawi. I toć marność i wielka bieda.</li>
      <li>Bo cóż ma człowiek ze wszystkiej pracy swej, i z usiłowania serca swego, które podejmuje pod słońcem?</li>
      <li>Ponieważ wszystkie dni jego są bolesne, a zabawa jego jest frasunek, tak iż i w nocy nie odpoczywa serce jego. I toć jest marność.</li>
      <li>Izali nie lepsza człowiekowi, aby jadł i pił, i dobrze uczynił duszy swojej z pracy swojej? alemci widział, że i to z ręki Bożej pochodzi.</li>
      <li>Albowiem któżby słuszniej miał jeść, i pożywać tego nad mię?</li>
      <li>Bo człowiekowi, który mu się podoba, daje mądrość, umiejętność, i wesele; ale grzesznikowi daje frasunek, aby zbierał i zgromadzał, coby zostawił temu, który się podoba Bogu. I toć jest marność, a utrapienie ducha.</li>
    </ol>
  </li>
  <li>
    <ol>
      <li>Każda rzecz ma swój czas, i każde przedsięwzięcie ma swój czas pod niebem.</li>
      <li>Jest czas rodzenia i czas umierania; czas sadzenia, i czas wycinania tego, co sadzono;</li>
      <li>Czas zabijania, i czas leczenia; czas rozwalania, i czas budowania;</li>
      <li>Czas płaczu, i czas śmiechu; czas smutku, i czas skakania;</li>
      <li>Czas rozrzucania kamieni, i czas zbierania kamieni; czas obłapiania, i czas oddalenia się od obłapiania;</li>
      <li>Czas szukania, i czas stracenia; czas chowania, i czas odrzucenia;</li>
      <li>Czas rozdzierania, i czas zszywania; czas milczenia, i czas mówienia;</li>
      <li>Czas miłowania, i czas nienawidzenia; czas wojny, i czas pokoju.</li>
      <li>Cóż tedy ma ten, co pracuje, z tego, około czego pracuje?</li>
      <li>Widziałem pracę, którą dał Bóg synom ludzkim, aby się nią bawili.</li>
      <li>Wszystko dobrze czyni czasu swego; owszem i żądość świata dał do serca ich, choć człowiek dzieła tego, które Bóg sprawuje, ani początku, ani końca nie dochodzi.</li>
      <li>Stąd wiem, że nic lepszego nie mają, jedno aby się weselili, a czynili dobrze za żywota swego.</li>
      <li>Acz i to, gdy każdy człowiek je i pije, i używa dobrze wszystkiej pracy swojej, jest dar Boży.</li>
      <li>Wiem i to, że cokolwiek Bóg czyni, trwa na wieki; i że się do tego nic nie może przydać, ani z tego co ująć; a czyni to Bóg, aby się bali oblicza jego.</li>
      <li>To, co było, teraz jest, a co będzie, już było; albowiem Bóg odnawia to, co przeminęło.</li>
      <li>Nadtom jeszcze widział pod słońcem na miejscu sądu niepobożność, a na miejscu sprawiedliwości niesprawiedliwość.</li>
      <li>I rzekłem w sercu swem: Sprawiedliwego i niezbożnego Bóg sądzić będzie; bo czas każdemu przedsięwzięciu i każdej sprawy tam będzie.</li>
      <li>Nadto rzekłem w sercu swem o sprawie synów ludzkich, że im Bóg okazał, aby wiedzieli, że są podobni bydłu.</li>
      <li>Bo przypadek synów ludzkich, i przypadek bydła, jest przypadek jednaki. Jako umiera ono, tak umiera i ten, i ducha jednakiego wszyscy mają, a nie ma człowiek nic więcej nad bydlę; bo wszystko jest marność.</li>
      <li>Wszystko to idzie na jedno miejsce; a wszystko jest z prochu, i wszystko się zaś w proch obraca.</li>
      <li>A któż wie, że duch synów ludzkich wstępuje w górę? a duch bydlęcy, że zstępuje pod ziemię?</li>
      <li>Przetoż obaczyłem, że człowiekowi niemasz nic lepszego, jedno weselić się z pracy swej, gdyż to jest dział jego; albowiem któż go do tego przywiedzie, aby poznał to, co ma być po nim?</li>
    </ol>
  </li>
  <li>
    <ol>
      <li>Potemem się obrócił i ujrzałem wszystkie uciski, które się dzieją pod słońcem, a oto widziałem łzy uciśnionych, którzy nie mają pocieszyciela, ani mocy, aby uszli rąk tych, którzy ich ciemiężą; a nie mają, mówię, pocieszyciela.</li>
      <li>Dlategom ja umarłych, którzy już zeszli, więcej chwalił, niżeli żywych, którzy jeszcze aż dotąd żyją.</li>
      <li>Owszem szczęśliwy jest nad tych obydwóch ten, który jeszcze nie był, który nie widział nic złego, które się dzieje pod słońcem.</li>
      <li>Bom widział, że wszelaka praca i każde dzieło dobre jest ku zazdrosci jednych drugim. I toć jest marność i utrapienie ducha.</li>
      <li>Głupi składa ręce swe, a je ciało swoje.</li>
      <li>Lepsza jest pełna garść z pokojem, niżeli obie garści pełne z pracą i z udręczeniem ducha.</li>
      <li>Znowu obróciwszy się ujrzałem drugą marność pod słońcem.</li>
      <li>Jest kto samotny, niemając żadnego, ani syna, ani brata, a wżdy niemasz końca wszelakiej pracy jego, ani oczy jego mogą się nasycić bogactwem. Nie myśli: Komuż ja pracuję, tak że i żywotowi swemu ujmuję dobrego. I toć jest marność, i ciężkie udręc zenie.</li>
      <li>Lepiej jest we dwóch być, niż jednemu; mają zaiste dobry pożytek z pracy swojej.</li>
      <li>Bo jeźli jeden upadnie, drugi podźwignie towarzysza swego. A tak biada samotnemu, gdyby upadł! bo nie ma drugiego, coby go podźwignął.</li>
      <li>Także będąli dwaj społu leżeć, zagrzeją się; ale jeden jakoż się zagrzeje?</li>
      <li>Owszem jeźliby kto jednego przemagał, dwaj mu się zastawią; a sznur troisty nie łacno się zerwie.</li>
      <li>Lepszy jest chłopiec ubogi a mądry, niżeli król stary a głupi, który już nie umie przyjmować napominania.</li>
      <li>Bo ów z więzienia wychodzi, aby królował, a ten i w królestwie swojem zubożeć może.</li>
      <li>Widziałem wszystkich żyjących, którzy chodzą pod słońcem, że przestawali z chłopięciem, potomkiem onego, który miał nastąpić na królestwo po nim.</li>
      <li>Nie było końca niestatkowi wszystkiego ludu, którykolwiek był przed nimi; nie będąć się potomkowie cieszyć z niego. A tak i to jest marność, i utrapienie ducha.</li>
      <li>Strzeż nogi twojej, gdy idziesz do domu Bożego, a bądź skłonniejszym ku słuchaniu, niżeli ku dawaniu ofiar ludzi głupich; boć oni nie wiedzą, że źle czynią.</li>
    </ol>
  </li>
  <li>
    <ol>
      <li>Nie bywaj porywczy do mówienia, ani serce twoje prędkie na wymówienie słowa przed obliczem Bożem, albowiem Bóg jest na niebie, a ty na ziemi; przeto niech słów twoich mało będzie.</li>
      <li>Bo jako sen przychodzi z wielkiej pracy, tak głos głupiego z wielu słów.</li>
      <li>Gdy co Bogu poślubisz, nie omieszkiwaj tego oddać, boć mu się głupi nie podobają; cokolwiek poślubisz, oddaj.</li>
      <li>Lepiej jest nie ślubować, niżeli poślubiwszy co, nie oddać.</li>
      <li>Nie dopuszczaj ustom twoim, aby do grzechu przywodziły ciało twoje, ani mów przed aniołem, że to jest błąd. Przeczże masz Boga gniewać mową swą, któryby wniwecz obrócił sprawę rąk twoich?</li>
      <li>Bo gdzie jest wiele snów, tam i marności i słów wiele; ale się ty Boga bój.</li>
      <li>Jeźli ucisk ubogiego, i zatrzymanie sądu i sprawiedliwości ujrzysz w której krainie, nie dziwuj się temu; bo wyższy wysokiego upatruje, a jeszcze wyżsi są nad nimi.</li>
      <li>Zabawa koło ziemi ma pierwsze miejsce u wszystkich; i król roli służy.</li>
      <li>Kto miłuje pieniądze, nie nasyci się pieniędzy, a kto miłuje bogactwa, nie będzie miał pożytku. I toć jest marność.</li>
      <li>Gdzie wiele majętności, wiele bywa tych, co ją jedzą. Cóż tedy za pożytek Panu z tego? jedno że na nie patrzy oczyma swemi.</li>
      <li>Słodki jest sen pracowitemu, chociaż mało, chociaż wiele jadł; ale nasycenie bogatego spać mu nie dopuści.</li>
      <li>Jest ciężka bieda, którąm widział pod słońcem; bogactwa zachowane na złe pana swego.</li>
      <li>Bo takowe bogactwo złą sprawą giną, a syn, którego spłodzi, nie będzie miał nic w rękach swych.</li>
      <li>Jako nagi wyszedł z żywota matki swojej, tak się wraca, jako był przyszedł, a nie odnosi nic z pracy swojej, coby miał wziąć w rękę swoję.</li>
      <li>A tak i toć jest ciężka bieda, że jako przyszedł, tak odejdzie. Cóż tedy za pożytek, że na wiatr pracował?</li>
      <li>Dotego, że po wszystkie dni swoje w ciemności jadał z wielkim kłopotem, z boleścią i z gniewem.</li>
      <li>Toć jest, com ja obaczył, że dobra i osobliwa rzecz jest, jeść i pić, i używać dobrego ze wszystkiej pracy swej, którą człowiek podejmuje pod słońcem po wszystkie dni żywota swego, które mu dał Bóg; albowiem to jest dział jego.</li>
      <li>A któremukolwiek człowiekowi dał Bóg majętność i bogactwo, i dał mu w moc, aby ich używał, i odbierał dział swój, a weselił się z pracy swojej: to jest dar Boży.</li>
      <li>Bo nie będzie wiele pamiętał na dni żywota swego; przeto, że mu Bóg życzy wesela serca jego.</li>
    </ol>
  </li>
  <li>
    <ol>
      <li>Jest złe, którem widział pod słońcem, a jest ludziom zwyczajne.</li>
      <li>Gdy któremu człowiekowi Bóg dał bogactwa, i majętność, i sławę, tak że na niczem nie schodzi duszy jego, czegokolwiek żąda, jednak nie daje mu Bóg mocy pożywać tego: ale obcy człowiek pożera je. Toć jest marność i bieda ciężka.</li>
      <li>Jeźli kto spłodził sto synów, a żyłby wiele lat, i przedłużyłyby się dni lat jego, a jeźliby dusza jego nie była nasycona dobrem, a nie miałby ani pogrzebu: powiadam, że lepszy jest martwy płód, niżeli on.</li>
      <li>Bo ten próżno przyszedłszy do ciemności odchodzi, a ciemnościami imię jego okryte bywa.</li>
      <li>Owszem, słońca nie widział, i nic nie poznaje; a tak odpocznienie lepsze ma, niżeli ów.</li>
      <li>A choćby też żył przez dwa tysiące lat, a dobregoby nie użył, azaż do jednego miejsca wszyscy nie idą?</li>
      <li>Wszystka praca człowiecza jest dla gęby jego, a wszakże dusza jego nie może się nasycić.</li>
      <li>Albowiem co ma więcej mądry nad głupiego? albo co ma więcej ubogi, który sobie umie poczynać między ludźmi?</li>
      <li>Lepiej jest co oczyma widzieć, niżeli tego żądać; aleć i to marność i utrapienie ducha.</li>
      <li>Czemkolwiek kto jest, już tak nazwano imię jego; i wiadomo było, że człowiekiem być miał, i że się nie może sądzić z mocniejszym nad się.</li>
      <li>Ponieważ tedy wiele rzeczy jest, które rozmnażają marność, cóż z nich za pożytek ma człowiek?</li>
      <li>Albowiem któż wie, co jest dobrego człowiekowi w tym żywocie po wszystkie dni żywota marności jego, które jako cieó pomijają? Albo kto oznajmi człowiekowi, co po nim będzie pod słońcem?</li>
    </ol>
  </li>
  <li>
    <ol>
      <li>Lepsze jest imię dobre, niżeli maść wyborna; a dzień śmierci, niż dzień narodzenia.</li>
      <li>Lepiej iść do domu żałoby, niż iść do domu biesiady, przeto, iż tam widzimy koniec każdego człowieka, a żyjący składa to do serca swego.</li>
      <li>Lepszy jest smutek, niżeli śmiech; bo przez smutek twarzy naprawia się serce.</li>
      <li>Serce mądrych w domu żałoby; ale serce głupich w domu wesela.</li>
      <li>Lepiej jest słuchać gromienia mądrego, niżeli słuchać pieśni głupich.</li>
      <li>Bo jaki jest trzask ciernia pod garncem, tak jest śmiech głupiego; i toć jest marność.</li>
      <li>Zaiste ucisk przywodzi mądrego do szaleństwa, a dar zaślepia serce.</li>
      <li>Lepsze jest dokończenie rzeczy, niżeli początek jej; lepszy jest człowiek cierpliwego ducha, niż ducha wyniosłego.</li>
      <li>Nie bądź porywczy w duchu twym do gniewu; bo gniew w zanadrzyu głupich odpoczywa.</li>
      <li>Nie mów: Cóż to jest, że dni pierwsze lepsze były, niż teraźniejsze? Bobyś się o tem nie mądrze pytał.</li>
      <li>Dobra jest mądrość przy majętności, i jest pożteczna tym, którzy widzą słońce.</li>
      <li>Albowiem pod cieniem mądrości, i pod cieniem srebra odpoczywa człowiek, a wszakże przedniejsza jest umiejętność mądrości; bo przynosi żywot tym, którzy ją mają.</li>
      <li>Przypatrz się sprawie Bożej; bo któż może wyprostować, co on skrzywi?</li>
      <li>W dzień dobry zażywaj dobra, w dzień zły miej się na pieczy: boć ten uczynił Bóg przeciwko owemu, dlatego, aby nie doszedł człowiek tego, co nastanie po nim.</li>
      <li>Tom wszystko widział za dni marności mojej: Bywa sprawiedliwy, który ginie z sprawiedliwością swoją; także bywa niezbożnik, który długo żyje we złości swojej.</li>
      <li>Nie bądź nazbyt sprawiedliwym, ani nazbyt mądrym; przeczżebyś miał do zguby przychodzić?</li>
      <li>Nie bądź nader niepobożnym, ani nazbyt głupim; przeczżebyś miał umrzeć przed czasem swoim?</li>
      <li>Dobra jest, abyś się owego trzymał, a tego się nie puszczał; kto się boi Boga, uchodzi tego wszystkiego.</li>
      <li>Mądrość umacnia mądrego więcej, niżeli dziesięć książąt, którzy są w mieście.</li>
      <li>Zaiste niemasz człowieka sprawiedliwego na ziemi, któryby czynił dobrze, a nie grzeszył.</li>
      <li>Nie do wszystkich też słów, które mówią ludzie przykładaj serca twego; i niech cię to nie obchodzi, choćciby i sługa twój złorzeczył.</li>
      <li>Boć wie serce twoje, żeś i ty częstokroć drugim złorzeczył.</li>
      <li>Wszystkiegom tego doświadczył mądrością, i rzekłem: Będę mądrym; aleć się mądrość oddaliła odemnie.</li>
      <li>A co dalekiego, i co bardzo głębokiego jest, któż to znajdzie?</li>
      <li>Wszystkom ja przeszedł myślą swoją, abym poznał i wybadał się, i wynalazł mądrość i rozum, a żebym poznał niezbożność, głupstwo, i błąd, i szaleństwo.</li>
      <li>I znalazłem rzecz gorzciejszą nad śmierć, to jest, taką niewiastę, której serce jest jako sieci i sidło, a ręce jej jako pęta. Kto się Bogu podoba, wolny będzie od niej; ale grzesznik będzie od niej pojmany.</li>
      <li>Otom to znalazł, (mówi kaznodzieja,)stosując jedno z drugiem, abym doszedł umiejętności.</li>
      <li>Czego zaś nad to szukała dusza moja, tedym nie znalazł. Męża jednego z tysiąca znalazłem; alem niewiasty między temi wszystkiemi nie znalazł.</li>
      <li>To tylko obacz, com znalazł, że stworzył Bóg człowieka dobrego; ale oni udali się za rozmaitemi myślami.</li>
    </ol>
  </li>
  <li>
    <ol>
      <li>Mądrość człowieka oświeca oblicze jego, a hardość twarzy jego odmienia.</li>
      <li>Jać radzę, abyś wyroku królewskiego przestrzegał a wszakże według przysięgi Bożej.</li>
      <li>Nie skwapiaj się odejść od oblicza jego, ani trwaj w uporze; albowiem cobykolwiek chciał, uczyniłciby.</li>
      <li>Bo gdzie słowo królewskie, tam i moc jego: a któż mu rzecze: Co czynisz?</li>
      <li>Kto strzeże przykazania, nie uzna nic złego; i czas i przyczyny zna serce mądrego.</li>
      <li>Albowiem wszelki zamysł ma czas i przyczyny; aleć wielka bieda trzyma się człowieka,</li>
      <li>Że nie wie, co ma być; bo kiedy się co stanie, któż mu oznajmi?</li>
      <li>Niemasz człowieka, coby miał moc nad żywotem, żeby zahamował duszę, ani ma mocy nade dniem śmierci; ani ma, czemby się bronił w tym boju, ani wyswobodzi niezbożnego niepobożność.</li>
      <li>Tom wszystko widział, gdym przyłożył serce swoje do tego wszystkiego, co się pod słońcem dzieje; widziałem ten czas, którego panuje człowiek nad człowiekiem na jego złe.</li>
      <li>Tedym widział niezbożnych pogrzebionych, że się zaś nawrócili; ale którzy z miejsca świętego odeszli, przyszli w zapamiętanie w onem mieście, w którem dobrze czynili. I toć jest marność.</li>
      <li>Bo iż nie zaraz wychodzi dekret na złe sprawy, przetoż na tem jest wszystko serce synów ludzkich, aby czynili złe rzeczy.</li>
      <li>A chociaż grzesznik sto kroć źle czyni, i odwłacza mu się, wszakże ja wiem, że dobrze będzie bojącym się Boga, którzy się boją oblicza jego.</li>
      <li>Ale niezbożnemu nie dobrze będzie, ani się przedłużą dni jego, owszem pomija jako cieó, przeto, iż się nie boi oblicza Bożego.</li>
      <li>Jest też marność, która się dzieje na ziemi, że bywają sprawiedliwi, którym się tak powodzi, jakoby czynili uczynki niepobożnych; zasię bywają niepobożni, którym się tak powodzi, jakoby czynili uczynki sprawiedliwych. Przetożem rzekł: I toć jest marność.</li>
      <li>A tak chwaliłem wesele, przeto, iż niemasz nic lepszego człowiekowi pod słońcem, jedno jeść, i pić, i weselić się, a iż mu jedno to zostaje z pracy jego po wszystkie dni żywota jego, które mu Bóg dał pod słońcem.</li>
      <li>A chociażem udał serce swe na to, abym doszedł mądrości, i zrozumiał kłopoty, które się dzieją na ziemi, dla których człowiek ani we dnie ani w nocy nie śpi;</li>
      <li>A wszakże widziałem przy każdym uczynku Bożym, że nie może człowiek doścignąć sprawy, która się dzieje pod słońcem. Starać się człowiek chcąc tego dojść, ale nie dochodzi; owszem choćby rzekł mądry, że się chce dowiedzieć, nie będzie mógł znaleść.</li>
    </ol>
  </li>
  <li>
    <ol>
      <li>Zaprawdęm to wszystko uważał w sercu swem, abym to wszystko objaśnił, że sprawiedliwi i mądrzy z sprawami swemi są w rękach Bożych, a iż ani miłości, ani nienawiści nie zna człowiek ze wszystkich rzeczy, które są przed obliczem jego.</li>
      <li>Wszystko się dzieje jednakowo wszystkim; jednoż przychodzi na sprawiedliwego i niezbożnego, na dobrego i na czystego i nieczystego, na ofiarującego i na tego, który nie ofiaruje; na dobrego, i na grzesznego, na przysięgającego, i na tego, co się przysięgi boi.</li>
      <li>A toć jest najgorsza między wszystkiem, co się dzieje pod słońcem, iż jednoż przychodzi na wszystkich; a owszem, że serce synów ludzkich pełne jest złego, a iż głupstwo trzyma się serca ich za żywota ich, a potem idą do umarłych.</li>
      <li>Albowiem ktokolwiek się towarzyszy ze wszystkimi żywymi, ma nadzieję, (Gdyż i pies żywy lepszy jest, niż lew zdechły;)</li>
      <li>Boć ci, co żyją, wiedzą, że umrzeć mają; ale umarli o niczem nie wiedzą, i nie mają więcej żadnej zapłaty, gdyż w zapamiętanie przyszła pamiątka ich.</li>
      <li>Owszem i miłość ich, i zazdrość ich i nienawiść ich już zginęła, a nie mają więcej działu na wieki we wszystkiem, co się dzieje pod słońcem.</li>
      <li>Idźże tedy, jedz z radością chleb twój, a pij z dobrą myślą wino twoje; albowiem już wdzięczne są Bogu sprawy twoje.</li>
      <li>Na każdy czas niech będą szaty twoje białe, a olejku na głowie twojej niech się nie przebiera.</li>
      <li>Zażywaj żywota z żoną, którąś umiłował, po wszystkie dni żywota marności twojej, któreć dał Bóg pod słońcem po wszystkie dni marności twojej; boć ten jest dział twój w żywocie twoim i w pracy twojej, którą podejmujesz pod słońcem.</li>
      <li>Wszystko, co przedsięweźmie ręka twoja do czynienia, czyń według możności twojej, albowiem niemasz żadnej pracy, ani myśli, ani umiejętności, ani mądrości w grobie, do którego ty idziesz.</li>
      <li>Potem obróciwszy się ujrzałem pod słońcem, że bieg nie jest w mocy prędkich, ani wojna w mocy mężnych, ani żywność w mocy mądrych, ani bogactwo w mocy roztropnych, ani łaska w mocy pomyślnych; ale czas i trafunek wszystko przynosi.</li>
      <li>Bo człowiek nie wie czasu swego; ale jako ryby, które bywają łowione siecią szkodliwą, i jako ptaki łapane bywają sidłem; tak ułowieni bywają synowie ludzcy we zły czas, gdy na nie nagle przypada.</li>
      <li>Nadto widziałem i tę mądrość pod słońcem, która jest wielka u mnie:</li>
      <li>Miasto małe, a w niem ludzi mało, przeciw któremu przyciągnął król możny, i obległ je, i usypał przeciwko niemu wały wielkie;</li>
      <li>I znalazł się w niem mąż ubogi mądry, który wybawił miasto ono mądrością swoją; choć nikt nie wspomniał na onego męża ubogiego.</li>
      <li>Przetożem ja rzekł: Lepsza jest mądrość, niżeli moc, aczkolwiek mądrość onego ubogiego była wzgardzona, i słów jego nie słuchali.</li>
      <li>Słów ludzi mądrych spokojnie słuchać należy, raczej niż krzyku panującego między głupimi.</li>
      <li>Lepsza jest mądrość niż oręże wojenne; ale jeden grzesznik psuje wiele dobrego.</li>
    </ol>
  </li>
  <li>
    <ol>
      <li>Jako muchy zdechłe zasmradzają i psują olejek aptekarski: tak człowieka z mądrości i z sławy zacnago trochę głupstwa oszpeca.</li>
      <li>Serce mądrego jest po prawej stronie jego; ale serce głupiego po lewej stronie jego.</li>
      <li>I na ten czas, gdy głupi drogą idzie, serce jego niedostatek cierpi; bo pokazuje wszystkim, że głupim jest.</li>
      <li>Jeźliby duch panującego powstał przeciwko tobie, nie opuszczaj miejsca twego; albowiem pokora wstręt czyni grzechom wielkim.</li>
      <li>Jest złe, którem widział pod słońcem, to jest, błąd, który pochodzi od zwierzchności:</li>
      <li>Że głupi wywyższani bywają w godności wielkiej, a bogaci w mądrość nisko siadają;</li>
      <li>Widziałem sługi na koniach, a książąt chodzących piechotą jako sługi.</li>
      <li>kto kopie dół, sam weó wpada; a kto rozrzuca płot, wąż go ukąsi.</li>
      <li>Kto przenosi kamienie, urazi się niemi; a kto łupie drwa, niebezpieczen jest od nich.</li>
      <li>Jeźliże się stępi żelazo, a nie naostrzyłby ostrza jego, tedy mocy przyłożyć musi; ale to daleko lepiej mądrość sprawić może.</li>
      <li>Jeźli ukąsi wąż przed zaklęciem, nic nie pomogą słowa zaklinacza.</li>
      <li>Słowa ust mądrego są wdzięczne; ale wargi głupiego pożerają go.</li>
      <li>Początek słów ust jego głupstwo, a koniec powieści jego wielkie błazeństwo.</li>
      <li>Bo głupi wiele mówi, choć nie wie ten człowiek, co ma być. Albowiem któż mu oznajmi, co po nim nastanie?</li>
      <li>Głupi pracują aż do ustania, a przecie nie mogą dojść do miasta.</li>
      <li>Biada tobie, ziemio! której król jest dziecięciem, i której książęta rano biesiadują.</li>
      <li>Błogosławionaś ty, ziemio! której król jest synem zacnych, a której książęta czasu słusznego jadają dla posilenia, a nie dla opilstwa.</li>
      <li>Dla lenistwa się dach pochyla, a dla osłabiałych rąk przecieka dom.</li>
      <li>Dla uweselenia gotują uczty, i wino rozwesela żywot; ale pieniądze do wszystkiego dopomagają.</li>
      <li>Ani w myśli twojej królowi nie złorzecz, ani w skrytym pokoju twoim nie przeklinaj bogatego; albowiem i ptak niebieski doniósłby ten głos; a to, co ma skrzydła, objawiłoby powieść twoję.</li>
    </ol>
  </li>
  <li>
    <ol>
      <li>Puszczaj chleb twój po wodzie; bo po wielu dniach znajdziesz go.</li>
      <li>Daj cząstkę siedmiom albo ośmiom; bo nie wiesz, co złego będzie na ziemi.</li>
      <li>Gdy się napełniają obłoki, deszcz na ziemię wypuszcają; a gdy upada drzewo na południe, albo na północy, na któremkolwiek miejscu upadnie to drzewo, tam zostanie.</li>
      <li>Kto upatruje wiatr, nigdy nie będzie siał; a kto się przypatruje obłokom, nie będzie_żął.</li>
      <li>Jako ty nie wiesz, która jest droga wiatru, i jako się zrastają kości w żywocie brzemiennej: tak nie wiesz sprawy Bożej, który wszystko czyni.</li>
      <li>Poranu siej nasienie twoje, a w wieczór nie dawaj odpoczynku ręce twojej, gdyż ty nie wiesz, co jest lepszego, toli, czy owo, czyli też oboje jednako dobre.</li>
      <li>Zaprawdę wdzięczna jest światłość, i miła rzecz oczom widzieć słońce.</li>
      <li>A wszakże, choćby przez wiele lat żyw był człowiek, a przez te wszystkie weseliłby się, tedy przywiódłszy sobie na pamięć dni ciemności, jako ich wiele będzie, cokolwiek przeszło, uzna być marnością.</li>
      <li>Przetoż wesel się, młodzieńcze! w młodości twojej, a niech używa dobrej myśli serce twoje za dni młodości twojej, a chodź drogami serca twego, i według zdania oczu twoich; ale wiedz, że cię dla tego wszystkiego Bóg na sąd przywiedzie.</li>
      <li>A tak oddal gniew od serca twego, i odrzuć złość od ciała twego, gdyż dziecióstwo i młodość są marnością.</li>
    </ol>
  </li>
  <li>
    <ol>
      <li>Pamiętaj tedy na stworzyciela swego we dni młodości twojej, pierwej niżeli nastaną złe dni, i nadejdą lata, o których rzeczesz: Nie podobają mi się.</li>
      <li>Pierwej niż się zaćmi słońce, i światło, i miesiąc i gwiazdy, a nawrócą się obłoki po dżdżu.</li>
      <li>W dzień, którego się poruszą stróże domowi, i zachwieją się mężowie duży i ustaną melący, przeto, iż ich mało będzie, i zaćmią się wyglądający oknami;</li>
      <li>I zawrą się drzwi z dworu z słabym głosem mełcia; i powstanie na głos ptaszy, i ustaną wszystkie córki śpiewające.</li>
      <li>Nawet i wysokiego miejsca bać się będą, i będą się lękać na drodze, gdy zakwitnie migdałowe drzewo, także i szaraócza będzie mu ciężka, i żądza go ominie; bo człowiek idzie do domu wiecznego, a płaczący po ulicach chodzić będą,</li>
      <li>Pierwej niż się przerwie sznur srebrny, i niż się stłucze czasza złota, a rozsypie się wiadro nad zdrojem, a skruszy się koło nad studnią;</li>
      <li>I wróci się proch do ziemi, jako przedtem był, a duch wróci się do Boga, który go dał.</li>
      <li>Marność nad marnościami, mówi kaznodzieja, a wszystko marność.</li>
      <li>A czem więcej kaznodzieja był mędrszym, tem więcej nauczał umiejętności ludu, a rozważał i wywiadywał się, i składał wiele przypowieści.</li>
      <li>Starał się kaznodzieja, jakoby znalazł powieści wdzięczne, i napisał, co jest dobrego, i słowa prawdziwe.</li>
      <li>Słowa mądrych podobne ościeniom, i podobne gwoździom wbitym; słowa tych, którzy je złożyli, podane są od pasterza jednego.</li>
      <li>A tak, synu mój! z tych słów się dostatecznie upomnieć miożesz; albowim składaniu wielu ksiąg końca niemasz, a wiele czytać, jest spracowanie ciała.</li>
      <li>Suma wszystkiego, coś słyszał: Boga się bój, a przykazaó jego przestrzegaj, bo na tem człowiekowi wszystko zależy;</li>
      <li>Ponieważ każdy uczynek, i każdą rzecz tajną, lub dobrą, lub złą, Bóg na sąd przywiedzie.</li>
    </ol>
  </li>
</ol>