<ol>
  <li>
    <ol>
      <li>Den äldste hälsar Gajus, den älskade brodern, som jag i sanning älskar.</li>
      <li>Min älskade, jag önskar att det i allt må stå väl till med dig, och att du må vara vid god hälsa, såsom det ock står väl till med din själ.</li>
      <li>Ty det gjorde mig stor glädje, då några av bröderna kommo och vittnade om den sanning som bor i dig, eftersom du ju vandrar i sanningen.</li>
      <li>Jag har ingen större glädje än den att få höra att mina barn vandra i sanningen.</li>
      <li>Min älskade, du handlar såsom en trofast man i allt vad du gör mot bröderna, och detta jämväl när de komma såsom främlingar.</li>
      <li>Dessa hava nu inför församlingen vittnat om din kärlek.  Och du gör väl, om du på ett sätt som är värdigt Gud utrustar dem också för fortsättningen av deras resa.</li>
      <li>Ty för hans namns skull hava de dragit åstad, utan att hava tagit emot något av hedningarna.</li>
      <li>Därför äro vi å vår sida pliktiga att taga oss an sådana män, så att vi bliva deras medarbetare till att främja sanningen.</li>
      <li>Jag har skrivit till församlingen, men Diotrefes, som önskar att vara den främste bland dem, vill icke göra något för oss.</li>
      <li>Om jag kommer, skall jag därför påvisa huru illa han gör, då han skvallrar om oss med elaka ord.  Och han nöjer sig icke härmed; utom det att han själv intet vill göra för bröderna, hindrar han också andra som vore villiga att göra något, ja, han driver dem ut ur församlingen.</li>
      <li>Mina älskade, följ icke onda föredömen, utan goda.  Den som gör vad gott är, han är av Gud; den som gör vad ont är, han har icke sett Gud.</li>
      <li>Demetrius har fått gott vittnesbörd om sig av alla, ja, av sanningen själv.  Också vi giva honom vårt vittnesbörd; och du vet att vårt vittnesbörd är sant.</li>
      <li>Jag hade väl mycket annat att skriva till dig, men jag vill icke skriva till dig med bläck och penna.</li>
      <li>Ty jag hoppas att rätt snart få se dig, och då skola vi muntligen tala med varandra.</li>
      <li>Frid vare med dig. Vännerna hälsa dig.  Hälsa vännerna, var och en särskilt.</li>
    </ol>
  </li>
</ol>