<ol>
  <li>
    <ol>
      <li>Den äldste hälsar den utvalda frun och hennes barn, vilka jag i sanning älskar, och icke jag allenast, utan ock alla andra som hava lärt känna sanningen.</li>
      <li>Vi älska dem för sanningens skull, som förbliver i oss, och som skall vara med oss till evig tid.</li>
      <li>Nåd, barmhärtighet och frid ifrån Gud, Fadern, och ifrån Jesus Kristus, Faderns Son, skall vara med oss i sanning och i kärlek.</li>
      <li>Det har gjort mig stor glädje att jag har funnit flera av dina barn vandra i sanningen, efter det bud som vi hava fått ifrån Fadern.</li>
      <li>Och nu har jag en bön till dig, kära fru.  Icke som om jag skreve för att giva dig ett nytt bud; det gäller allenast det bud som vi hava haft från begynnelsen: att vi skola älska varandra.</li>
      <li>Och däri består kärleken, att vi vandra efter de bud han har givit.  Ja, detta är budet, att I skolen vandra i kärleken, enligt vad I haven hört från begynnelsen.</li>
      <li>Ty många villolärare hava gått ut i världen, vilka icke bekänna att Jesus är Kristus, som skulle komma i köttet; en sådan är Villoläraren och Antikrist.</li>
      <li>Tagen eder till vara, så att I icke förloren det som vi med vårt arbete hava kommit åstad, utan fån full lön.</li>
      <li>Var och en som så går framåt, att han icke förbliver i Kristi lära, han har icke Gud; den som förbliver i den läran, han har både Fadern och Sonen.</li>
      <li>Om någon kommer till eder och icke har den läran med sig, så tagen icke emot honom i edra hus, och hälsen honom icke.</li>
      <li>Ty den som hälsar honom, han gör sig delaktig i hans onda gärningar.</li>
      <li>Jag hade väl mycket annat att skriva till eder, men jag vill icke göra det med papper och bläck.  Jag hoppas att i stället få komma till eder och muntligen tala med eder, för att vår glädje skall bliva fullkomlig.</li>
      <li>Din utvalda systers barn hälsa dig.</li>
    </ol>
  </li>
</ol>