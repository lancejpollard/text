<ol>
  <li>
    <ol>
      <li>Jakob, Guds og den Herre Jesu Kristi tjener, hilser de tolv stammer som er spredt omkring i landene.</li>
      <li>Akt det for bare glede, mine brødre, når I kommer i allehånde fristelser,</li>
      <li>da I vet at prøvelsen av eders tro virker tålmodighet;</li>
      <li>men tålmodigheten må føre til fullkommen gjerning, forat I kan være fullkomne og hele og ikke mangle noget.</li>
      <li>Men dersom nogen av eder mangler visdom, da bede han Gud, han som gir alle villig og uten onde ord, og den skal gis ham.</li>
      <li>Men han bede i tro, uten å tvile; for den som tviler, ligner havsbølgen, som drives og kastes av vinden.</li>
      <li>For ikke må det menneske tro at han skal få noget av Herren,</li>
      <li>slik en tvesinnet mann, ustø på alle sine veier.</li>
      <li>Men den ringe bror rose sig av sin høihet,</li>
      <li>og den rike av sin ringhet; for han skal forgå som blomst på gress;</li>
      <li>solen gikk op med sin brand og tørket gresset bort, og blomsten på det falt av, og dets fagre skikkelse blev ødelagt; således skal og den rike visne bort på sine veier.</li>
      <li>Salig er den mann som holder ut i fristelse; for når han har stått sin prøve, skal han få livsens krone, som Gud har lovt dem som elsker ham.</li>
      <li>Ingen si når han fristes: Jeg fristes av Gud. For Gud fristes ikke av det onde, og selv frister han ingen.</li>
      <li>Men hver fristes idet han drages og lokkes av sin egen lyst;</li>
      <li>derefter, når lysten har undfanget, føder den synd; men når synden er blitt fullmoden, føder den død.</li>
      <li>Far ikke vill, mine elskede brødre!</li>
      <li>All god gave og all fullkommen gave kommer ovenfra, fra lysenes Fader, hos hvem det ikke er forandring eller skiftende skygge.</li>
      <li>Efter sin vilje har han født oss ved sannhets ord, forat vi skal være en førstegrøde av hans skapninger.</li>
      <li>I vet det jo, mine elskede brødre! Men hvert menneske være snar til å høre, sen til å tale, sen til vrede;</li>
      <li>for manns vrede virker ikke det som er rett for Gud.</li>
      <li>Avlegg derfor all urenhet og all levning av ondskap, og ta med saktmodighet imot det ord som er innplantet i eder, og som er mektig til å frelse eders sjeler!</li>
      <li>Men vær ordets gjørere, og ikke bare dets hørere, idet I dårer eder selv.</li>
      <li>For dersom en er ordets hører og ikke dets gjører, da ligner han en mann som ser på sitt naturlige åsyn i et speil:</li>
      <li>han så på sig selv og gikk bort, og glemte straks hvordan han så ut.</li>
      <li>Men den som skuer inn i frihetens fullkomne lov og holder ved med det, så han ikke blir en glemsom hører, men gjerningens gjører, han skal være salig i sin gjerning.</li>
      <li>Dersom en mener at han er en gudsdyrker, og ikke holder sin tunge i tømme, men dårer sitt eget hjerte, hans gudsdyrkelse er forgjeves.</li>
      <li>En ren og usmittet gudsdyrkelse for Gud og Faderen er dette: å se til farløse og enker i deres trengsel, å holde sig selv uplettet av verden.</li>
    </ol>
  </li>
  <li>
    <ol>
      <li>Mine brødre! la ikke eders tro på vår Herre Jesus Kristus, den herliggjorte, være forenet med at I gjør forskjell på folk!</li>
      <li>For om det kommer en mann inn i eders forsamling med gullring på fingeren, i skinnende klædning, og det også kommer en fattigmann inn i skitten klædning,</li>
      <li>og I ser på ham som bærer den skinnende klædning, og sier: Sett du dig her på en god plass! og sier til den fattige: Stå du der, eller sett dig her nede ved min fotskammel! -</li>
      <li>gjør I da ikke forskjell hos eder selv og er blitt dommere med onde tanker?</li>
      <li>Hør dog, mine elskede brødre: Har ikke Gud utvalgt dem som er fattige på verdens gods, til å være rike i troen og arvinger til det rike han har lovt dem som elsker ham?</li>
      <li>Men I har vanæret den fattige. Er det ikke de rike som underkuer eder, og som drar eder for domstolene?</li>
      <li>Er det ikke de som spotter det gode navn I er nevnt med?</li>
      <li>Visselig, dersom I opfyller den kongelige lov efter Skriften: Du skal elske din næste som dig selv, da gjør I vel;</li>
      <li>men gjør I forskjell på folk, da gjør I synd, og loven refser eder som lovbrytere.</li>
      <li>For enhver som holder hele loven, men snubler i én ting, han er blitt skyldig i alle.</li>
      <li>For han som sa: Du skal ikke drive hor, han sa også: Du skal ikke slå ihjel. Om du da ikke driver hor, men slår ihjel, da er du blitt lovbryter.</li>
      <li>Tal så og gjør så som de som skal dømmes efter frihetens lov!</li>
      <li>For dommen skal være ubarmhjertlg mot den som ikke har gjort barmhjertighet; men barmhjertighet roser sig mot dommen.</li>
      <li>Hvad nytter det, mine brødre, om en sier at han har tro, når han ikke har gjerninger? Kan vel troen frelse ham?</li>
      <li>Om en bror eller søster er naken og fattes føde for dagen,</li>
      <li>og nogen av eder sier til dem: Gå bort i fred, varm eder og mett eder! men I ikke gir dem det som legemet trenger, hvad nytter det?</li>
      <li>Således og med troen: har den ikke gjerninger, er den død i sig selv.</li>
      <li>Men en kan si: Du har tro, og jeg har gjerninger. Vis mig din tro uten gjerninger, og jeg vil vise dig min tro av mine gjerninger!</li>
      <li>Du tror at Gud er én; du gjør vel; djevlene tror det også og skjelver.</li>
      <li>Og vil du vite det, du dårlige menneske, at troen uten gjerninger er unyttig?</li>
      <li>Abraham, vår far, blev ikke han rettferdiggjort ved gjerninger, da han ofret sin sønn Isak på alteret?</li>
      <li>Du ser at troen virket sammen med hans gjerninger, og at troen blev fullkommen ved gjerningene,</li>
      <li>og Skriften blev opfylt, som sier: Abraham trodde Gud, og det blev regnet ham til rettferdighet, og han blev kalt Guds venn.</li>
      <li>I ser at mennesket blir rettferdiggjort ved gjerninger, og ikke ved tro alene.</li>
      <li>I like måte Rahab, skjøgen; blev hun ikke rettferdiggjort ved gjerninger, da hun tok imot utsendingene og slapp dem ut en annen vei?</li>
      <li>For likesom legemet er dødt uten ånd, så er og troen død uten gjerninger.</li>
    </ol>
  </li>
  <li>
    <ol>
      <li>Mine brødre! ikke mange av eder bli lærere, eftersom I vet at vi skal få dess tungere dom!</li>
      <li>For vi snubler alle sammen i mange ting; den som ikke snubler i tale, han er en fullkommen mann, i stand til også å holde hele legemet i tømme.</li>
      <li>Når vi legger bissel i munnen på hestene, forat de skal lyde oss, så styrer vi og hele deres legeme.</li>
      <li>Se, også skibene, enda de er så store og drives av sterke vinder, styres dog av et lite ror dit styrmannen vil ha dem.</li>
      <li>Så er og tungen et lite lem, og taler dog store ord. Se, en liten ild, hvor stor en skog den setter i brand!</li>
      <li>Også tungen er en ild; som en verden av urettferdighet står tungen blandt våre lemmer; den smitter hele legemet og setter livets hjul i brand, og settes selv i brand av helvede.</li>
      <li>For all natur, både i dyr og i fugler, både i ormer og i sjødyr, temmes og er blitt temmet av den menneskelige natur;</li>
      <li>men tungen kan intet menneske temme, det ustyrlige onde, full av dødelig gift.</li>
      <li>Med den velsigner vi Herren og Faderen, og med den forbanner vi menneskene, som er skapt efter Guds billede.</li>
      <li>Av samme munn utgår velsignelse og forbannelse. Mine brødre! dette må ikke være så.</li>
      <li>Gir vel kilden av samme opkomme søtt og beskt vann?</li>
      <li>Kan vel et fikentre, mine brødre, bære oljebær, eller et vintre fiken? Heller ikke kan en salt kilde gi søtt vann.</li>
      <li>Hvem er vis og forstandig blandt eder? Han vise ved god ferd sine gjerninger i visdoms saktmodighet!</li>
      <li>Men har I besk avind og trettesyke i eders hjerter, da ros eder ikke mot sannheten og lyv ikke mot den!</li>
      <li>Denne visdom kommer ikke ovenfra, men er jordisk, sanselig, djevelsk;</li>
      <li>for hvor der er avind og trettesyke, der er urede og alt det som ondt er.</li>
      <li>Men den visdom som er ovenfra, er først og fremst ren, dernæst fredsommelig, rimelig, eftergivende, full av barmhjertighet og gode frukter, uten tvil, uten skrømt.</li>
      <li>Men rettferdighets frukt såes i fred for dem som holder fred.</li>
    </ol>
  </li>
  <li>
    <ol>
      <li>Hvorfra kommer all ufreden, og hvorfra kommer all striden iblandt eder? Er det ikke av eders lyster, som fører krig i eders lemmer?</li>
      <li>I attrår, og har ikke; I slår ihjel og bærer avind, og kan ikke få; I ligger i strid og ufred. I har ikke, fordi I ikke beder;</li>
      <li>I beder og får ikke, fordi I beder ille, for å øde det i eders lyster.</li>
      <li>I utro! vet I ikke at vennskap med verden er fiendskap mot Gud? Den altså som vil være verdens venn, han blir Guds fiende.</li>
      <li>Eller mener I at Skriften taler fåfengt? Med nidkjærhet attrår han den ånd han lot bo i oss, men dess større er den nåde han gir.</li>
      <li>Derfor heter det: Gud står de stolte imot, men de ydmyke gir han nåde.</li>
      <li>Vær derfor Gud undergitt! Men stå djevelen imot, og han skal fly fra eder;</li>
      <li>hold eder nær til Gud, og han skal holde sig nær til eder! Tvett hendene, I syndere, og rens hjertene, I tvesinnede!</li>
      <li>Kjenn eders nød og sørg og gråt! Eders latter vende sig til sorg, og gleden til bedrøvelse!</li>
      <li>Ydmyk eder for Herren, og han skal ophøie eder!</li>
      <li>Baktal ikke hverandre, brødre! Den som baktaler en bror eller dømmer sin bror, han baktaler loven og dømmer loven; men dømmer du loven, da er du ikke lovens gjører, men dens dommer.</li>
      <li>Én er lovgiveren og dommeren, han som er mektig til å frelse og til å ødelegge; men du, hvem er du som dømmer din neste?</li>
      <li>Og nu, I som sier: Idag eller imorgen vil vi dra til den by og bli der et år og kjøpslå og ha vinning,</li>
      <li>I som ikke vet hvad som skal hende imorgen! For hvad er eders liv? I er jo en røk som viser sig en liten stund og så blir borte!</li>
      <li>Istedenfor at I skulde si: Om Herren vil, så blir vi i live, og vi skal gjøre dette eller hint.</li>
      <li>Men nu roser I eder i eders overmot. All sådan ros er ond.</li>
      <li>Den som altså vet å gjøre godt og ikke gjør det, han har synd av det.</li>
    </ol>
  </li>
  <li>
    <ol>
      <li>Og nu, I rike: Gråt og jamre over eders ulykker, som kommer over eder!</li>
      <li>Eders rikdom er råtnet, og eders klær er blitt møllett;</li>
      <li>eders gull og sølv er rustet bort, og rusten på det skal være til vidnesbyrd mot eder og ete eders kjød som en ild; I har samlet skatter i de siste dager!</li>
      <li>Se, den lønn I har forholdt arbeiderne som har skåret eders akrer, den skriker, og høstfolkenes rop er kommet inn for den Herre Sebaots ører.</li>
      <li>I har levd i vellevnet på jorden og efter eders lyster; I har gjødd eders hjerter på slaktedagen!</li>
      <li>I har domfelt og drept den rettferdige; ingen gjør motstand mot eder.</li>
      <li>Vær da tålmodige, brødre, til Herren kommer! Se, bonden venter på jordens kostelige grøde og bier tålmodig på den, til den får høstregn og vårregn;</li>
      <li>vær og I tålmodige, styrk eders hjerter! for Herrens komme er nær.</li>
      <li>Sukk ikke mot hverandre, brødre, forat I ikke skal dømmes! Se, dommeren står for døren.</li>
      <li>Mine brødre! ta profetene, som talte i Herrens navn, til eders forbillede i å lide ondt og være tålmodig!</li>
      <li>Se, vi priser dem salige som lider tålmodig. I har hørt om Jobs tålmod og sett den utgang som Herren gjorde; for Herren er overmåte miskunnelig og barmhjertig.</li>
      <li>Men fremfor alt, mine brødre, sverg ikke, hverken ved himmelen eller ved jorden eller nogen annen ed! men eders ja være ja, og eders nei være nei, forat I ikke skal falle under dommen!</li>
      <li>Lider nogen iblandt eder ondt, han bede; er nogen vel til mote, han synge lovsanger.</li>
      <li>Er nogen iblandt eder syk, han kalle til sig menighetens eldste, og de skal bede over ham og salve ham med olje i Herrens navn,</li>
      <li>og troens bønn skal hjelpe den syke, og Herren skal reise ham op, og har han gjort synder, skal de bli ham forlatt.</li>
      <li>Bekjenn derfor eders synder for hverandre og bed for hverandre, forat I kan bli lægt! En rettferdig manns bønn har stor kraft i sin virkning.</li>
      <li>Elias var et menneske under samme vilkår som vi, og han bad at det ikke skulde regne, og det regnet ikke på jorden i tre år og seks måneder;</li>
      <li>og han bad atter, og himmelen gav regn, og jorden bar sin grøde.</li>
      <li>Mine brødre! dersom nogen iblandt eder har faret vill fra sannheten, og en omvender ham,</li>
      <li>han skal vite at den som omvender en synder fra hans villfarende vei, han frelser en sjel fra døden og skjuler en mangfoldighet av synder.</li>
    </ol>
  </li>
</ol>