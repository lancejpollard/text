<ol>
  <li>
    <ol>
      <li>Det som var fra begynnelsen, det som vi har hørt, det som vi har sett med våre øine, det som vi skuet og våre hender følte på - om livets Ord</li>
      <li>- og livet blev åpenbaret, og vi har sett det og vidner og forkynner eder livet, det evige, som var hos Faderen og blev åpenbaret for oss -</li>
      <li>det som vi har sett og hørt, det forkynner vi og eder, forat og I kan ha samfund med oss; men vårt samfund er med Faderen og med hans Sønn Jesus Kristus.</li>
      <li>Og dette skriver vi forat eders glede kan være fullkommen.</li>
      <li>Og dette er det budskap som vi har hørt av ham og forkynner eder, at Gud er lys, og det er intet mørke i ham.</li>
      <li>Dersom vi sier at vi har samfund med ham, og vandrer i mørket, da lyver vi og gjør ikke sannheten;</li>
      <li>men dersom vi vandrer i lyset, likesom han er i lyset, da har vi samfund med hverandre, og Jesu, hans Sønns blod renser oss fra all synd.</li>
      <li>Dersom vi sier at vi ikke har synd, da dårer vi oss selv, og sannheten er ikke i oss;</li>
      <li>dersom vi bekjenner våre synder, er han trofast og rettferdig, så han forlater oss syndene og renser oss fra all urettferdighet.</li>
      <li>Dersom vi sier at vi ikke har syndet, da gjør vi ham til løgner, og hans ord er ikke i oss.</li>
    </ol>
  </li>
  <li>
    <ol>
      <li>Mine barn! dette skriver jeg til eder forat I ikke skal synde; og om nogen synder, da har vi en talsmann hos Faderen, Jesus Kristus, den rettferdige,</li>
      <li>og han er en soning for våre synder, dog ikke bare for våre, men og for hele verdens.</li>
      <li>Og derav vet vi at vi kjenner ham: om vi holder hans bud.</li>
      <li>Den som sier: Jeg kjenner ham, og ikke holder hans bud, han er en løgner, og i ham er ikke sannheten;</li>
      <li>men den som holder hans ord, i ham er sannelig kjærligheten til Gud blitt fullkommen. På dette kjenner vi at vi er i ham.</li>
      <li>Den som sier at han blir i ham, han er og skyldig å vandre således som han vandret.</li>
      <li>I elskede! det er ikke et nytt bud jeg skriver til eder, men et gammelt bud, som I hadde fra begynnelsen; det gamle bud er det ord som I har hørt.</li>
      <li>Og dog er det et nytt bud jeg skriver til eder, og det er sant i ham og i eder; for mørket viker bort, og det sanne lys skinner allerede.</li>
      <li>Den som sier at han er i lyset, og som hater sin bror, han er ennu i mørket.</li>
      <li>Den som elsker sin bror, han blir i lyset, og det er ikke anstøt i ham.</li>
      <li>Men den som hater sin bror, han er i mørket og vandrer i mørket, og han vet ikke hvor han går hen, fordi mørket har blindet hans øine.</li>
      <li>Jeg skriver til eder, mine barn, fordi eders synder er eder forlatt for hans navns skyld;</li>
      <li>jeg skriver til eder, I fedre, fordi I kjenner ham som er fra begynnelsen; jeg skriver til eder, I unge, fordi I har seiret over den onde. Jeg har skrevet til eder, mine barn, fordi I kjenner Faderen;</li>
      <li>jeg har skrevet til eder, I fedre, fordi I kjenner ham som er fra begynnelsen; jeg har skrevet til eder, I unge, fordi I er sterke, og Guds ord blir i eder, og I har seiret over den onde.</li>
      <li>Elsk ikke verden, heller ikke de ting som er i verden! Om nogen elsker verden, da er kjærligheten til Faderen ikke i ham;</li>
      <li>for alt det som er i verden, kjødets lyst og øinenes lyst og storaktighet i levnet, er ikke av Faderen, men av verden.</li>
      <li>Og verden forgår og dens lyst; men den som gjør Guds vilje, blir til evig tid.</li>
      <li>Mine barn! det er den siste time; og som I har hørt at Antikristen kommer, så er det og nu kommet mange antikrister; derav skjønner vi at det er den siste time.</li>
      <li>De er gått ut fra oss, men de var ikke av oss: for hadde de vært av oss, så var de blitt hos oss; men det skulde bli åpenbart at ikke alle er av oss.</li>
      <li>Og I har salvelse av den Hellige og vet alt.</li>
      <li>Jeg skriver ikke til eder fordi I ikke kjenner sannheten, men fordi I kjenner den og vet at ingen løgn er av sannheten.</li>
      <li>Hvem er løgneren uten den som nekter at Jesus er Kristus? Dette er Antikristen, den som nekter Faderen og Sønnen.</li>
      <li>Hver den som nekter Sønnen, har heller ikke Faderen; den som bekjenner Sønnen, har og Faderen.</li>
      <li>La det bli i eder som I hørte fra begynnelsen! Dersom det I hørte fra begynnelsen, blir i eder, skal og I bli i Sønnen og i Faderen.</li>
      <li>Og dette er det løfte han lovte oss: det evige liv.</li>
      <li>Dette skriver jeg til eder om dem som forfører eder.</li>
      <li>Og I - den salvelse som I fikk av ham, den blir i eder, og I trenger ikke til at nogen skal lære eder; men som hans salvelse lærer eder alt, så er det og sannhet og ikke løgn; og bli i ham, således som den lærte eder!</li>
      <li>Og nu, mine barn, bli i ham, forat vi, når han åpenbares, kan ha frimodighet og ikke bli til skamme for ham ved hans komme!</li>
      <li>Dersom I vet at han er rettferdig, så skjønner I at hver den som gjør rettferdighet, er født av ham.</li>
    </ol>
  </li>
  <li>
    <ol>
      <li>Se, hvor stor kjærlighet Faderen har vist oss, at vi skal kalles Guds barn; og det er vi. Derfor kjenner verden ikke oss fordi den ikke kjenner ham.</li>
      <li>I elskede! nu er vi Guds barn, og det er ennu ikke åpenbaret hvad vi skal bli; vi vet at når han åpenbares, da skal vi bli ham like; for vi skal se ham som han er.</li>
      <li>Og hver den som har dette håp til ham, han renser sig selv, likesom han er ren.</li>
      <li>Hver den som gjør synd, han gjør og lovbrudd, og synden er lovbrudd.</li>
      <li>Og I vet at han er åpenbaret for å bortta våre synder, og synd er ikke i ham.</li>
      <li>Hver den som blir i ham, synder ikke; hver den som synder, har ikke sett ham og ikke kjent ham.</li>
      <li>Mine barn! la ikke nogen forføre eder! den som gjør rettferdighet, er rettferdig, likesom han er rettferdig.</li>
      <li>Den som gjør synd, er av djevelen; for djevelen synder fra begynnelsen. Dertil er Guds Sønn åpenbaret at han skal gjøre ende på djevelens gjerninger.</li>
      <li>Hver den som er født av Gud, gjør ikke synd, fordi hans sæd blir i ham, og han kan ikke synde, fordi han er født av Gud.</li>
      <li>På dette kan Guds barn og djevelens barn kjennes; hver den som ikke gjør rettferdighet, er ikke av Gud, heller ikke den som ikke elsker sin bror.</li>
      <li>For dette er det budskap som I hørte fra begynnelsen, at vi skal elske hverandre,</li>
      <li>ikke som Kain, som var av den onde og slo sin bror ihjel. Og hvorfor slo han ham ihjel? Fordi hans gjerninger var onde, men hans brors rettferdige.</li>
      <li>Undre eder ikke, brødre, om verden hater eder!</li>
      <li>Vi vet at vi er gått over fra døden til livet, fordi vi elsker brødrene; den som ikke elsker, blir i døden.</li>
      <li>Hver den som hater sin bror, er en manndraper, og I vet at ingen manndraper har evig liv blivende i sig.</li>
      <li>På det kjenner vi kjærligheten at han satte sitt liv til for oss; også vi er skyldige å sette livet til for brødrene.</li>
      <li>Men den som har verdens gods og ser sin bror ha trang og lukker sitt hjerte for ham, hvorledes kan kjærligheten til Gud bli i ham?</li>
      <li>Mine barn! la oss ikke elske med ord eller med tunge, men i gjerning og sannhet!</li>
      <li>Og på dette skal vi kjenne at vi er av sannheten, og så skal vi stille våre hjerter tilfreds for hans åsyn;</li>
      <li>for om enn vårt hjerte fordømmer oss, så er Gud større enn vårt hjerte og kjenner alle ting.</li>
      <li>I elskede! dersom vårt hjerte ikke fordømmer oss, da har vi frimodighet for Gud,</li>
      <li>og det vi beder om, det får vi av ham; for vi holder hans bud og gjør det som er ham til behag.</li>
      <li>Og dette er hans bud at vi skal tro på hans Sønn Jesu Kristi navn og elske hverandre, således som han bød oss.</li>
      <li>Og den som holder hans bud, blir i ham og han i ham; og på dette kjenner vi at han blir i oss, av den Ånd som han gav oss.</li>
    </ol>
  </li>
  <li>
    <ol>
      <li>I elskede! tro ikke enhver ånd, men prøv åndene om de er av Gud! for mange falske profeter er gått ut i verden.</li>
      <li>På dette skal I kjenne Guds Ånd: Hver ånd som bekjenner at Jesus er Kristus, kommet i kjød, er av Gud;</li>
      <li>og hver ånd som ikke bekjenner Jesus, er ikke av Gud; og dette er Antikristens ånd, som I har hørt kommer, og den er allerede nu i verden.</li>
      <li>I er av Gud, mine barn, og har seiret over dem; for han som er i eder, er større enn han som er i verden.</li>
      <li>De er av verden; derfor taler de av verden, og verden hører dem;</li>
      <li>vi er av Gud; den som kjenner Gud, hører oss; den som ikke er av Gud, hører oss ikke. På dette kjenner vi sannhetens ånd og villfarelsens ånd.</li>
      <li>I elskede! la oss elske hverandre! for kjærligheten er av Gud, og hver den som elsker, er født av Gud og kjenner Gud.</li>
      <li>Den som ikke elsker, kjenner ikke Gud; for Gud er kjærlighet.</li>
      <li>Ved dette er Guds kjærlighet åpenbaret iblandt oss at Gud har sendt sin Sønn, den enbårne, til verden, forat vi skal leve ved ham.</li>
      <li>I dette er kjærligheten, ikke at vi har elsket Gud, men at han har elsket oss og sendt sin Sønn til soning for våre synder.</li>
      <li>I elskede! har Gud elsket oss så, da er og vi skyldige å elske hverandre.</li>
      <li>Ingen har nogensinne sett Gud; dersom vi elsker hverandre, blir Gud i oss, og kjærligheten til ham er blitt fullkommen i oss.</li>
      <li>På dette kjenner vi at vi blir i ham og han i oss, at han har gitt oss av sin Ånd.</li>
      <li>Og vi har sett og vidner at Faderen har sendt sin Sønn til frelse for verden.</li>
      <li>Den som bekjenner at Jesus er Guds Sønn, i ham blir Gud, og han i Gud.</li>
      <li>Og vi har kjent og trodd den kjærlighet som Gud har til oss. Gud er kjærlighet, og den som blir i kjærligheten, han blir i Gud, og Gud blir i ham.</li>
      <li>I dette er kjærligheten blitt fullkommen hos oss at vi har frimodighet på dommens dag; for likesom han er, så er og vi i denne verden.</li>
      <li>Frykt er ikke i kjærligheten, men den fullkomne kjærlighet driver frykten ut; for frykt har straffen i sig; men den som frykter, er ikke blitt fullkommen i kjærligheten.</li>
      <li>Vi elsker fordi han elsket oss først.</li>
      <li>Dersom nogen sier: Jeg elsker Gud, og han hater sin bror, da er han en løgner; for den som ikke elsker sin bror, som han har sett, hvorledes kan han elske Gud, som han ikke har sett?</li>
      <li>Og dette bud har vi fra ham at den som elsker Gud, skal og elske sin bror.</li>
    </ol>
  </li>
  <li>
    <ol>
      <li>Hver den som tror at Jesus er Kristus, han er født av Gud, og hver den som elsker Faderen, han elsker også den som er født av ham.</li>
      <li>På dette kjenner vi at vi elsker Guds barn, når vi elsker Gud og holder hans bud.</li>
      <li>For dette er kjærligheten til Gud at vi holder hans bud; og hans bud er ikke tunge.</li>
      <li>For alt det som er født av Gud, seirer over verden; og dette er den seier som har seiret over verden: vår tro.</li>
      <li>Hvem er den som seirer over verden, uten den som tror at Jesus er Guds Sønn?</li>
      <li>Han er den som kom med vann og blod, Jesus Kristus; ikke bare med vannet, men med vannet og med blodet, og Ånden er den som vidner, fordi Ånden er sannheten.</li>
      <li>For de er tre som vidner:</li>
      <li>Ånden og vannet og blodet, og disse tre går ut på ett.</li>
      <li>Tar vi imot menneskenes vidnesbyrd, da er Guds vidnesbyrd større; for dette er Guds vidnesbyrd at han har vidnet om sin Sønn.</li>
      <li>Den som tror på Guds Sønn, har vidnesbyrdet i sig selv; den som ikke tror Gud, har gjort ham til en løgner; for han har ikke trodd på det vidnesbyrd som Gud har vidnet om sin Sønn.</li>
      <li>Og dette er vidnesbyrdet at Gud har gitt oss evig liv, og dette liv er i hans Sønn.</li>
      <li>Den som har Sønnen, han har livet; den som ikke har Guds Sønn, han har ikke livet.</li>
      <li>Dette har jeg skrevet til eder forat I skal vite at I har evig liv, I som tror på Guds Sønns navn.</li>
      <li>Og dette er den frimodige tillit som vi har til ham, at dersom vi beder om noget efter hans vilje, da hører han oss;</li>
      <li>og dersom vi vet at han hører oss, hvad vi så beder om, da vet vi at vi har de ting vi har bedt ham om.</li>
      <li>Dersom nogen ser sin bror gjøre en synd som ikke er til døden, da skal han bede, og han skal gi ham liv - jeg mener dem som ikke synder til døden. Der er synd til døden; det er ikke om den jeg sier at han skal bede.</li>
      <li>Enhver urettferdighet er synd, og der er synd som ikke er til døden.</li>
      <li>Vi vet at hver den som er født av Gud, synder ikke; men den som er født av Gud, tar sig i vare, og den onde rører ham ikke.</li>
      <li>Vi vet at vi er av Gud, og hele verden ligger i det onde;</li>
      <li>men vi vet at Guds Sønn er kommet, og han har gitt oss skjønn til å kjenne den Sanne, og vi er i den Sanne, i hans Sønn Jesus Kristus. Denne er den sanne Gud og det evige liv.</li>
      <li>Mine barn! Vokt eder for avgudene!</li>
    </ol>
  </li>
</ol>