  
།།རྒྱ་གར་སྐད་དུ། གི་རི་ཨཱ་ནནྡ་སཱུ་ཏྲ། བོད་སྐད་དུ། རིའི་ཀུན་དགའ་བོའི་མདོ། འཕགས་པ་དཀོན་མཆོག་གསུམ་ལ་  
གུས་པས་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་འདས་མཉན་ཡོད་རྒྱལ་བྱེད་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་  
བཞུགས་སོ། །དེའི་ཚེ་དེའི་དུས་ན་ཚེ་དང་ལྡན་པ་རིའི་ཀུན་དགའ་བོ་ནད་དམ་པོ་སྡུག་བསྔལ་བས་གཟིར་ཏོ། །དེ་ནས་ཚེ་དང་ལྡན་པ་ཀུན་དགའ་བོར་བཅོམ་ལྡན་འདས་ག་ལ་  
  
བྱས་ནས་ཕྱོགས་གཅིག་ཏུ་འདུག་གོ་ ཕྱོགས་གཅིག་ཏུ་འདུག་ནས་ཡང་ཚེ་དང་ལྡན་པ་ཀུན་དགའ་བོས་བཅོམ་ལྡན་  
འདས་ལ་འདི་སྐད་ཅེས་གསོལ་ཏོ། །བཙུན་པ། ཚེ་དང་ལྡན་པ་རིའི་ཀུན་དགའ་བོ་ནད་དམ་པོ་སྡུག་བསྔལ་བས་གཟིར་ཏོ། །བཙུན་པ་བཅོམ་ལྡན་འདས། ལེགས་པར་མཛད་དུ་  
གསོལ། དགེ་སློང་ཚེ་དང་ལྡན་པ་རིའི་ཀུན་དགའ་བོ་ག་ལ་བ་དེར་གཤེགས་ལ་རྗེས་སུ་བརྩེ་བས་གཤེགས་པར་ཞུ། དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་  
བོ་ལ་བཀའ་སྩལ་པ། དེར་ཡང། ཀུན་དགའ་བོ། ཁྱོད་དགེ་སློང་རིའི་ཀུན་དགའ་བོའི་ཐད་དུ་སོང་ལ་འདུ་ཤེས་བཅུ་བཤད་པར་གྱིས་ཤིག་།རྣམ་པར་ཤེས་པ་དང་ལྡན་པའི་  
གནས་སུ་སྨྲ་བར་གྱིས་ཤིག་ གཞན་ཡང། དགེ་སློང་རིའི་ཀུན་དགའ་བོས་འདུ་ཤེས་བཅུ་ཐོས་ནས་ནད་ཀྱིས་གཟིར་བའི་གནས་རྣམས་ལ་སོ་སོར་རིག་པར་འགྱུར་རོ། །  
བཅུ་གང་ཞེ་ན། མི་རྟག་པའི་འདུ་ཤེས་དང། བདག་མེད་པའི་འདུ་ཤེས་དང། མི་གཙང་བའི་འདུ་ཤེས་དང། བར་དུ་གཅོད་པའི་འདུ་ཤེས་དང། སྤོང་བའི་འདུ་ཤེས་  
དང༑ འདོད་ཆགས་དང་བྲལ་བའི་འདུ་ཤེས་དང། འགོག་པའི་འདུ་ཤེས་དང། འཇིག་རྟེན་ཐམས་ཅད་ལ་མངོན་པར་མི་དགའ་བའི་འདུ་ཤེས་དང། །འདུ་བྱེད་ཐམས་  
  
  
༄༅། །ཅད་ལ་མི་རྟག་པའི་འདུ་ཤེས་དང། འབྱུང་བ་དང་རྡུབ་པ་རྗེས་སུ་དྲན་པའི་འདུ་ཤེས་སོ། །མི་རྟག་པའི་འདུ་ཤེས་དུ་ཞེ་ན། འདི་ནི་ཚེ་དང་ལྡན་པ་ཀུན་  
དགའ་བོ་དགོན་པའམ། ཤིང་དྲུང་ངམ། ཁང་པ་སྟོང་པར་སོང་ལ་འདི་ནི་སོ་སོར་རིག་པར་བྱའོ། །གཟུགས་མི་རྟག་པ་དང། ཚོར་བ་མི་རྟག་པ་དང། འདུ་ཤེས་མི་རྟག་པ་  
དང༑ འདུ་བྱེད་མི་རྟག་པ་དང། རྣམ་པར་ཤེས་པ་མི་རྟག་པ་སྟེ་འདི་རྣམས་ལ་ཉེ་བར་ལེན་པའི་ཕུང་པོ་ལྔ་པོ་མི་རྟག་པར་བལྟ་བར་བྱའོ། །དེ་ལ་མི་རྟག་པའི་འདུ་ཤེས་སྟོན་  
ཅིག༑ ཀུན་དགའ་བོ། བདག་མེད་པའི་འདུ་ཤེས་དུ་ཞེ་ན། འདི་ནི་དགེ་སློང་ཀུན་དགའ་བོ། དགོན་པའམ། ཤིང་དྲུང་ངམ། ཁང་པ་སྟོང་པར་སོང་ལ་འདི་ནི་སོ་སོར་རིག་  
པར་བྱའོ། །མིག་བདག་མེད་པ་དང། གཟུགས་བདག་མེད་པ་དང། རྣ་བ་བདག་མེད་པ་དང། སྒྲ་བདག་མེད་པ་དང། སྣ་བདག་མེད་པ་དང་དྲི་བདག་མེད་པ་དང། ལྕེ་བདག་མེད་པ་དང། རོ་བདག་མེད་  
པ་དང། ལུས་བདག་མེད་པ་དང། རེག་བྱ་བདག་མེད་པ་དང། ཡིད་བདག་མེད་པ་དང། ཆོས་བདག་མེད་པ་སྟེ། འདི་རྣམས་ནི་ནང་གི་དྲུག་དང། ཕྱིའི་སྐྱེ་མཆེད་དྲུག་བདག་མེད་  
པའོ༑ ༑བདག་མེད་པ་ལ་ལྟ་ཞིང་བསམ་པར་བྱའོ། །ཀུན་དགའ་བོ་བདག་མེད་པ་འདི་རྣམས་སྟོན་ཅིག། ཀུན་དགའ་བོ། མི་གཙང་བའི་འདུ་ཤེས་ནི། དགེ་སློང་  
  
  
།འདི་ནི་ལུས་འདི་ཉིད་ལ་སྤྱི་གཙུག་ནས་འོག་གི་རྐང་མཐིལ་གྱི་བར་གྱི་པགས་པའི་ཕྱི་ཤུན་གྱི་བར་གང་བར་རྣམ་པ་སྣ་ཚོགས་པའི་མི་གཙང་བ་སོ་སོར་བརྟག་  
པར་བྱའོ། །ལུས་འདི་ལ་སྐྲ་དང། ཁ་སྤུ་དང། སེན་མོ་དང། སོ་དང། པགས་པའི་ཕྱི་ཤུན་དང། ཤ་དང། ཆུ་བ་དང། རུས་པ་དང། རྐང་མར་དང། མཁལ་མ་  
དང༑ སྙིང་དང། མཆེར་པ་དང། གློ་བ་དང། སུལ་མང་དང་ཕོ་བ་དང། རྒྱུ་མ་དང། རྒྱུ་མའི་གཉེ་མ་དང། ལྒང་པ་དང། རྟུག་པ་དང། མཁྲིས་པ་དང། བད་ཀན་  
དང༑ ཚིགས་དང། ཁྲག་དང། རྡུལ་དང། ཚིལ་དང། མཆི་མ་དང། ཞག་དང། མཆིལ་མ་དང། སྣབས་དང། ཆུ་སེར་དང། གཅིན་དང། ཀླད་པ་སྟེ་མི་གཙང་  
བའི་རྫས་སུམ་ཅུ་རྩ་གཉིས་སོ། །ལུས་འདི་ལ་མི་གཙང་བར་ལྟ་བར་བྱའོ། །ཀུན་དགའ་བོ། མི་གཙང་བ་འདི་རྣམས་བསྟན་པར་གྱིས་ཤིག། ཀུན་དགའ་བོ་བར་དུ་གཅོད་  
པ་རྣམ་པ་དུ་ཞེ་ན། དགེ་སློང་ཀུན་དགའ་བོ། འདི་ནི་དགོན་པའམ་ཤིང་དྲུང་ངམ། ཁང་སྟོང་དུ་སོང་སྟེ་འདི་རྣམས་སོ་སོར་བརྟག་པར་བྱའོ། །ལུས་འདི་ནི་སྡུག་བསྔལ་  
མིང་བ་དང། བར་དུ་གཅོད་པ་མང་བ་སྟེ། ལུས་འདི་ལ་རྣམ་པ་དུ་མའི་ནད་འབྱུང་ངོ། །འདི་ལྟ་སྟེ། མིག་གི་ནད་དང། རྣ་བའི་ནད་དང། སྣའི་ནད་དང། ལྕེའི་ནད་དང། ལུས་  
  
  
༄༅། །ཀྱི་ནད་དང། མགོ་བོའི་ནད་དང། རྣ་བའི་ནང་གི་ནད་དང། ཁའི་ནད་དང། སོའི་ནད་དང། གློ་དང། དབུགས་མི་བདེ་བ་དང། བ་ནི་སོའི་ནད་  
དང༑ ཚ་རིམས་དང། ལྟོ་བའི་ནད་དང། བརྒྱལ་བ་དང། གཞོག་ཕྱེད་ན་བ་དང། གཟེར་བ་དང། གསུད་པ་དང། མཛེ་དང། ཤ་འབྲས་དང། འབྲུམ་བུ་ཕྲ་མོ་དང་  
གཅོང་ནད་དང། བརྗེད་བྱེད་ཀྱི་ནད་དང། བས་བལྡགས་དང། གཡན་པ་དང། ལུས་ཟ་བ་དང། རཀྵ་ས་དང། བི་ཙ་ར་ཙི་ཀ་དང་ཁྲག་མཁྲིས་དང། མ་དཧུ་མ་ཧ་  
དང༑ ཨཾ་ག་དང། སི་ལ་ཀ་དང། མཚན་མར་རྡོལ་བ་དང། མཁྲིས་པ་འཁྲུགས་པའི་ནད་དང། བད་ཀན་འཁྲུགས་པའི་ནད་དང། རླུང་འཁྲུགས་པའི་ནད་དང་  
འདུས་པའི་ནད་དང། དུས་སུ་ཟས་ཡི་ཁར་མི་འོང་བའི་ནད་དང། མི་མཉམ་པའི་ནད་འཁྲུགས་པ་དང། ཨ་ཨུ་པ་ཀ་སྨྲི་ཀའི་ནད་དང་ལས་ཀྱི་རྣམ་པར་སྨིན་པའི་  
ནད་དང། གྲང་བ་དང། དྲོ་བ་དང། བཀྲེས་རྔབ་དང། སྐོམ་པ་དང། འཁྲུ་བ་དང། ཆུ་ནད་དེ། ལུས་ཀྱི་ནད་འདི་རྣམས་ནི་བར་དུ་གཅོད་པར་བལྟ་ཞིང་བསྒོམ་  
པར་བྱའོ། །ཀུན་དགའ་བོ། །འདི་ནི་བར་དུ་གཅོད་པར་བསྟན་པར་བྱའོ། །ཀུན་དགའ་བོ། །སྤོང་བའི་འདུ་ཤེས་རྣམས་དུ་ཞེ་ན། དགེ་སློང་ཀུན་དགའ་བོ་  
  
  
མི་གནས་པར་དོར་བར་བྱའོ་།རྣམ་པར་གཞིག་པ་དང། གོམས་པར་མི་བྱེད་པ་དང། མི་སྒོམ་པར་འགྲོ་བ་དང། རྣམ་པར་འཚེ་བའི་རྣམ་རྟོག་  
ལས་སྐྱེས་པ་དང། མི་གནས་པ་སྟེ་དོར་བར་བྱའོ། །རྣམ་པར་གཞིག་པ་དང། གོམས་པར་མི་བྱེད་པ་དང། མི་སྒོམ་པར་འགྲོ་བ་སྟེ་སྐྱེས་ཤིང་སྐྱེས་པའི་སྡིག་པ་མི་དགེ་བའི་  
ཆོས་མི་གནས་པ་སྟེ་དོར་བར་བྱའོ། །རྣམ་པར་གཞིག་པ་དང། གོམས་པར་མི་བྱེད་པ་དང། མི་སྒོམ་པར་འགྲོ་བ་སྟེ། ཀུན་དགའ་བོ། འདི་ནི་སྤོང་བའི་འདུ་ཤེས་སོ། །  
ཀུན་དགའ་བོ། འདོང་ཆགས་དང་བྲལ་བའི་འདུ་ཤེས་དུ་ཞེན། དགེ་སློང་ཀུན་དགའ་བོ་འདི་ནི་དགོན་པའམ། ཤིང་དྲུང་ངམ། ཁང་སྟོང་དུ་སོང་སྟེ་སོ་སོར་བརྟག་པར་བྱའོ།།  
འདི་ནི་ཞི་བ་དང། གྱ་ནོམ་པ་གང། འདི་ནི་འདུས་བྱས་ཐམས་ཅད་གནས་པ་དང། སྐྱེ་བ་དང། སྒྱུར་བ་དང། སྲེད་པར་ཟད་པ་དང་འགོག་པ་དང། མྱ་ངན་ལས་འདས་  
པའོ། །ཀུན་དགའ་བོ། འདི་ནི་འགོག་པའི་འདུ་ཤེས་སོ། །ཀུན་དགའ་བོ་འཇིག་རྟེན་ཐམས་ཅད་ལ་མངོན་པར་མི་དགའ་བའི་འདུ་ཤེས་དུ་ཞེན་དགེ་སློང་ཀུན་དགའ་  
བོ། འདི་ནི་གང་ཞིག་འཇིག་རྟེན་པ་ཐབས་དང་ཉེ་བར་སྐྱེ་བ་དང། རྟོག་པ་དང། གནས་པ་དང། བག་ལ་ཉལ་བ་བོར་ཏེ་དགའ་བ་མི་སྐྱེད་པར་རོ། །ཀུན་དགའ་བོ། འདི་ནི་  
  
  
༄༅། །འཇིག་རྟེན་ཐམས་ཅད་ལ་མངོན་པར་མི་དགའ་བའི་འདུ་ཤེས་སུ་བསྟན་པར་བྱའོ། །ཀུན་དགའ་བོ། འདུ་བྱེད་ཐམས་ཅད་མི་རྟག་པའི་འདུ་ཤེས་  
དུ་ཞེ་ན། དགེ་སློང་ཀུན་དགའ་བོ། འདི་ནི་འདུ་བྱེད་ཐམས་ཅད་ལ་ཞེན་པ་མེད་པ་དང། སྤོང་བ་དང། སྐྱུག་བྲོ་བ་སྟེ། ཀུན་དགའ་བོ། འདི་ནི་འདུ་བྱེད་ཐམས་ཅད་མི་རྟག་  
པའི་འདུ་ཤེས་སུ་བསྟན་པར་བྱའོ། །ཀུན་དགའ་བོ། དབུགས་རྡུབ་པ་དང། དབྱུང་བ་རྗེས་སུ་དྲན་པ་དུ་ཞེ་ན། དགེ་སློང་ཀུན་དགའ་བོ། དགོན་པའམ། ཤིང་དྲུང་ངམ། ཁང་  
སྟོང་དུ་སོང་སྟེ་འདུག་ལ་སྐྱིལ་ཀྲུང་བཅས་ཏེ་ལུས་དྲང་པོར་བསྲང་ལ་ཁ་གྱེན་དུ་བལྟས་པ་རྗེས་སུ་དྲན་ཅིང་གནས་པར་བྱའོ་།དེ་ན་དབུགས་ཐུང་དུ་ཕྱུང་ན་དབུགས་ཐུང་དུ་  
ཕྱུང་ངོ་སྙམ་དུ་ཡང་དག་པར་ཤེས་སོ། །དབུགས་རིང་དུ་རྡུབས་པའམ། ཐུང་དུ་རྡུབས་ན་རྡུབས་སོ་སྙམ་དུ་ཡང་དག་པར་ཤེས་སོ་།དབུགས་རིང་དུ་ཕྱུང་ན་དབུགས་རིང་དུ་  
མཐོང་ངོ་སྙམ་དུ་ཡང་དག་པར་ཤེས་སོ། །དབུགས་ཐུང་བའམ་ཐུང་དུ་ཕྱུང་ན་དབུགས་ཐུང་དུ་ཕྱུང་ངོ་སྙམ་དུ་ཡང་དག་པར་ཤེས་སོ། །དབུགས་ཐུང་བའམ། ཐུང་དུ་རྒྱུས་  
ན་ཐུང་དུ་བལྟ་བ་དང། ཡང་དག་པར་ཤེས་སོ། །ལུས་ཀྱི་རྣམ་པ་ཐམས་ཅད་ཡང་དག་པར་མྱོང་ཞིང་དབུགས་ཐུང་དུ་རྒྱུས་སོ་ཞེས་བསླབ་པར་བྱས་ཏེ་ལུས་ཀྱི་ཡང་དག་པར་  
  
  
།ལུས་ཀྱི་འདུ་བྱེད་ཤིན་ཏུ་སྦྱངས་ནས་དབུགས་ཐུང་དུ་རྡུབས་ན་རྡུབས་པ་ལ་བལྟ་ཞིང་བསླབ་པར་བྱའོ། །སྙམ་དུ་ཡང་དག་པར་ཤེས་སོ། །  
གཉི་ག་མཐོང་ཞིང་ལུས་ཀྱི་འདུ་བྱེད་ཡང་དག་པར་སྦྱངས་ཤིང་རླུང་ཐུང་དུ་ཕྱུང་ངོ་ཞེས་གནས་ཤིང་བསླབ་པར་བྱའོ། །གཉི་ག་མཐོང་ཞིང་ལུས་ཀྱི་འདུ་བྱེད་ལ་བལྟ་ཞིང་གནས་  
པར་བསླབ་པར་བྱའོ། །དགའ་བ་ཡང་དག་པར་མྱོང་ཤིང་དབུགས་ཐུང་དུ་རྒྱུས་སོ་སྙམ་དུ་བསླབ་པར་བྱའོ། །དགའ་བ་ཡང་དག་པར་མྱོང་ཞིང་བལྟ་ཞིང་བསླབ་པར་བྱའོ། །བདེ་བ་  
ཡང་དག་པར་མྱོང་ཞིང་དབུགས་ཐུང་དུ་རྒྱུས་སོ་སྙམ་དུ་བསླབ་པར་བྱའོ། །བདེ་བ་ཡང་དག་པར་མྱོང་ཞིང་བལྟ་ཞིང་བསླབ་པར་བྱའོ། །སེམས་ཀྱི་འདུ་བྱེད་ཡང་དག་པར་མྱོང་  
ཞིང་དབུགས་ཐུང་དུ་རྒྱུས་སོ་སྙམ་དུ་བསླབ་པར་བྱའོ། །སེམས་ཀྱི་འདུ་བྱེད་ཡང་དག་པར་མྱོང་ཞིང་བལྟ་ཞིང་བསླབ་པར་བྱའོ། །གཉི་ག་མཐོང་ཞིང་སེམས་ཀྱི་འདུ་བྱེད་  
ཡང་དག་པར་མྱོང་ཞིང་དབུགས་ཐུང་དུ་རྒྱུས་ན་རྒྱུས་སོ་སྙམ་དུ་བསླབ་པར་བྱའོ། །གཉི་ག་མཐོང་ཞིང་སེམས་ཀྱི་འདུ་བྱེད་ཡང་དག་པར་སྦྱངས་སོ་སྙམ་དུ་བསླབ་པར་བྱའོ། །  
སེམས་ཡང་དག་པར་མྱོང་ན་དབུགས་ཐུང་དུ་རྡུབས་ན་རྡུབས་སོ་ཞེས་བསླབ་པར་བྱའོ། །སེམས་ཡང་དག་པར་མྱོང་ཞིང་ཡང་དག་པར་སྦྱངས་སོ་སྙམ་དུ་བསླབ་པར་བྱའོ། །  
  
  
༄༅། །སེམས་མངོན་པར་དགའ་བ་བསྐྱེད་པ་དང། དབུགས་ཐུང་དུ་རྒྱུས་ན་རྒྱུས་སོ་ཞེས་བསླབ་པར་བྱའོ། །སེམས་མངོན་པར་དགའ་བ་བསྐྱེད་པ་དང། ཤིན་  
ཏུ་སྦྱངས་སོ་སྙམ་དུ་བསླབ་པར་བྱའོ། །སེམས་ཞི་གནས་ལ་གནས་པས་དབུགས་ཐུང་དུ་རྒྱུས་ན་རྒྱུས་སོ་སྙམ་དུ་བསླབ་པར་བྱའོ་།སེམས་ཞི་གནས་ལ་གནས་པས་ལྷག་མཐོང་  
དུ་གནས་པར་བསླབ་པར་བྱའོ། །སེམས་རྣམ་པར་གྲོལ་བས་དབུགས་ཐུང་དུ་རྒྱུས་ན་རྒྱུས་སོ་ཞེས་བསླབ་པར་བྱའོ། །སེམས་རྣམ་པར་གྲོལ་བས་ལྷག་མཐོང་ལ་གནས་པར་  
བསླབ་པར་བྱའོ། །མི་རྟག་པར་རྗེས་སུ་བལྟ་བས་དབུགས་ཐུང་དུ་རྒྱུས་ན་རྒྱུས་སོ་སྙམ་དུ་བསླབ་པར་བྱའོ། །མི་རྟག་པར་རྗེས་སུ་བལྟ་བས་ལྷག་མཐོང་ལ་གནས་པར་བསླབ་  
པར་བྱའོ། །འདོད་ཆགས་དང་བྲལ་བར་རྗེས་སུ་བལྟ་བས་དབུགས་ཐུང་དུ་རྒྱུས་ན་རྒྱུས་སོ་སྙམ་དུ་བསླབ་པར་བྱའོ། །འདོད་ཆགས་དང་བྲལ་བར་རྗེས་སུ་བལྟ་བས་ལྷག་  
མཐོང་ལ་གནས་པར་བསླབ་པར་བྱའོ། །འགོག་པ་ལ་རྗེས་སུ་བལྟ་བས་དབུགས་ཐུང་དུ་རྒྱུས་ན་རྒྱུས་སོ་སྙམ་དུ་བསླབ་པར་བྱའོ། །འགོག་པ་ལ་རྗེས་སུ་བལྟ་བས་ལྷག་  
མཐོང་ལ་གནས་པར་བསླབ་པར་བྱའོ། །སོ་སོར་སྤོང་བ་རྗེས་སུ་བལྟ་བས་དབུགས་ཐུང་དུ་རྒྱུས་ན་རྒྱུས་སོ་སྙམ་དུ་བསླབ་པར་བྱའོ། །སོ་སོར་སྤོང་བར་རྗེས་སུ་བལྟ་བས་ལྷག་  
  
  
།ཀུན་དགའ་བོ། དབུགས་རྡུབ་པ་དང་དབྱུང་བ་རྗེས་སུ་དྲན་པ་འདི་བཤད་པར་བྱའོ། །དེར་ཡང་ཀུན་དགའ་བོ། ཁྱེད་རིའི་ཀུན་དགའ་བོའི་གནས་  
སུ་སོང་ལ། འདུ་ཤེས་བཅུ་པོ་འདི་བཤད་པར་བྱའོ། །གནས་གཞན་ཡང་ཡོད་དེ། དགེ་སློང་རིའི་ཀུན་དགའ་བོས་འདུ་ཤེས་བཅུ་པོ་འདི་ཐོས་ན་དེའི་ནད་ཐམས་ཅད་ཞི་བར་འགྱུར་  
རོ༑ ༑དེ་ནས་ཡང་ཚེ་དང་ལྡན་པ་ཀུན་དགའ་བོས་བཅོམ་ལྡན་འདས་ལས་མཉན་ཏེ། ཚེ་དང་ལྡན་པ་རིའི་ཀུན་དགའ་བོའི་གནས་སུ་སོང་ནས། ཚེ་དང་ལྡན་པ་རིའི་ཀུན་དགའ་བོ་ལ་  
འདུ་ཤེས་བཅུ་སོ་སོར་བཤད་དོ། །དེ་ནས་ཚེ་དང་ལྡན་པ་རིའི་ཀུན་དགའ་བོས་འདུ་ཤེས་བཅུ་པོ་འདི་རྣམས་ཐོས་ནས་དེའི་ནད་ཐམས་ཅད་ཞི་བར་གྱུར་ཏོ། །དེའི་ནད་ཐམས་ཅད་ཞི་ནས་  
ཚེ་དང་ལྡན་པ་རིའི་ཀུན་དགའ་བོ་ལངས་ཏེ། ཚེ་དང་ལྡན་པ་རིའི་ཀུན་དགའ་བོའི་ནད་ཕྱིས་མེད་པར་གྱུར་ཏོ། །ཚེ་དང་ལྡན་པ་རིའི་ཀུན་དགའ་བོའི་མདོ་རྫོགས་སོ།། །།  
པཎྜི་ཏ་ཆེན་པོ་ཨ་ནནྡ་ཤྲཱིའི་ཞལ་སྔ་ནས། མང་དུ་ཐོས་པའི་ལོ་ཙཱ་བ་ཤཱཀྱའི་དགེ་སློང་ཉི་མ་རྒྱལ་མཚན་དཔལ་བཟང་པོས། སྐད་གཉིས་སྨྲ་བ་རྣམས་ཀྱི་གདན་ས། གཙུག་ལག་  
ཁང་ཆེན་པོ་དཔལ་ཐར་པ་གླིང་དུ་བསྒྱུར་ཅིང་ཞུས་ཏེ་གཏན་ལ་ཕབ་པའོ།།  
