  
།རྒྱ་གར་སྐད་དུ། ཨཱརྱ་ཀུ་ཤ་ལ་མའུ་ལ་སཾ་པ་རི་དྷ་ར་ནཱ་མཧཱ་ཡཱ་ན་སཱུ་ཏྲ། བོད་  
སྐད་དུ། འཕགས་པ་དགེ་བའི་རྩ་བ་ཡོངས་སུ་འཛིན་པ་ཞེས་བྱ་བ་ཐེག་པ་ཆེན་པོའི་མདོ། །བམ་  
པོ་དང་པོ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འདི་སྐད་  
བདག་གིས་ཐོས་པ་དུས་གཅིག་ན། བཅོམ་ལྡན་འདས་རྒྱལ་པོའི་ཁབ་ན་འོད་མའི་ཚལ་བྱ་ཀ་  
  
༄༅། །ལནྟ་ཀ་གནས་པ་ན་འདི་ལྟ་སྟེ། བསམ་གཏན་པ་རྣམས་ཀྱི་གནས། གནས་མེད་པ་རྣམས་  
ཀྱི་གནས། སྟོང་པ་ཉིད་ལ་གནས་པ་རྣམས་ཀྱི་གནས། མཚན་མ་མེད་པ་ལ་གནས་པ་དང། སྨོན་པ་མེད་པ་ལ་  
གནས་པ་རྣམས་ཀྱི་གནས་ན་འདི་ལྟ་སྟེ། དགེ་སློང་འབུམ་གྱི་དགེ་སློང་གི་དགེ་འདུན་ཆེན་པོ་དང་ཐབས་ཅིག་ཏུ་བཞུགས་  
ཏེ༑ ཐམས་ཅད་ཀྱང་སྒྲ་བསྐྱུངས་པ། དབེན་པ་ལ་གནས་པ། ནང་དུ་ཡང་དག་འཇོག་ལ་མངོན་པར་བརྩོན་པ་ཤ་སྟག་  
གོ་དེའི་ཚེ་ཚེ་དང་ལྡན་པ་ཤཱ་རད་ཏིའི་བུ་ནང་དུ་ཡང་དག་འཇོག་ལས་ལངས་ནས་བཅོམ་ལྡན་འདས་ག་ལ་བ་དེར་སོང་སྟེ་  
  
  
ཕྱོགས་གཅིག་ཏུ་འདུག་གོ་ཚེ་དང་ལྡན་པ་མཽངྒལ་གྱི་བུ་ཆེན་པོ་དང། ཚེ་དང་  
ལྡན་པ་ཀཱ་ཏྱཱའི་བུ་ཆེན་པོ་དང། ཚེ་དང་ལྡན་པ་གསུས་པོ་ཆེ་ཆེན་པོ་དང། ཚེ་དང་ལྡན་པ་ཀ་པི་ན་དང། ཚེ་དང་ལྡན་པ་སྐུལ་བྱེད་ཆེན་པོ་དང། ཚེ་  
དང་ལྡན་པ་རབ་འབྱོར་དང། ཚེ་དང་ལྡན་པ་དོན་ཡོད་རྒྱལ་པོ་དང། ཚེ་དང་ལྡན་པ་རླངས་པ་དང། ཚེ་དང་ལྡན་པ་དགའ་བོ་དང། ཚེ་དང་ལྡན་པ་ཀུན་  
དགའ་བོ་དང། ཚེ་དང་ལྡན་པ་དགའ་བྱེད་དང། ཚེ་དང་ལྡན་པ་ཅི་འཇིགས་དང། ཚེ་དང་ལྡན་པ་ཉེར་སྦས་དང། ཚེ་དང་ལྡན་པ་མིས་བྱིན་གྱི་བུ་དང་  
ཚེ་དང་ལྡན་པ་ཐང་ལ་གནས་པ་དང། ཚེ་དང་ལྡན་པ་མོ་ཀི་ལ་དང། ཚེ་དང་ལྡན་པ་ཉེ་བར་འཁོར་དང། དེ་དག་དང། གཞན་ཡང་དབང་དང་ལྡན་པར་  
གྱུར་པ་ལྔ་བརྒྱ་ཐམ་པ་ཕྱེམ་རེད་ཀྱི་དུས་ཀྱི་ཚེ་ནང་དུ་ཡང་དག་འཇོག་ལས་ལངས་ནས་བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས་བཅོམ་ལྡན་  
  
  
༄༅། །འདས་ཀྱི་ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འཁོད་དོ། །ཡང་དེའི་ཚེ་ཚེ་དང་ལྡན་པ་གྲགས་སྦྱིན་དང་  
ཚེ་དང་ལྡན་པ་ཡུལ་འཁོར་སྐྱོང་དང། ཚེ་དང་ལྡན་པ་ལས་མཆོད་དང། ཚེ་དང་ལྡན་པ་གྲགས་འདོད་དང། ཚེ་དང་ལྡན་པ་དགའ་སྡེ་དང། ཚེ་དང་  
ལྡན་པ་དགའ་འདོད་དང། དེ་དག་དང། གཞན་ཡང་དགེ་སློང་ལྔ་བརྒྱ་ཐམ་པ་ལམ་དུ་ཞུགས་པ་ལས་དབྱར་མཉན་ཡོད་ན་གནས་ནས་རྒྱལ་  
པོའི་ཁབ་འོད་མའི་ཚལ་བྱ་ཀ་ལནྟ་ཀ་གནས་པ་ག་ལ་བ་དང་བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས་བཅོམ་ལྡན་འདས་ཀྱི་  
ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འཁོད་དོ། །ཡང་དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་མ་ཕམ་པ་  
དེ་དང་འདྲ་བའི་བྱང་ཆུབ་སེམས་དཔའ་སྟོང་དང་ལྷན་ཅིག་ཏུ་ཡུལ་ཙམ་པར་དབྱར་གནས་ནས་ལམ་དུ་ཞུགས་ཏེ་རྒྱལ་པོའི་ཁབ་འོད་མའི་ཚལ་  
  
  
བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འཁོད་དོ། །ཡང་  
དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་བཟང་སྐྱོང་དང། དཀོན་མཆོག་འབྱུང་གནས་དང། དེད་དཔོན་བཟང་པོ་དང། ཕུག་སྦས་དང། མིས་བྱིན་དང། དབང་པོས་བྱིན་དང། ཆུ་  
ལྷ་དང། ཚངས་ལྷ་དང། སྟོབས་བཟང་དང། བླ་མའི་བློ་གྲོས་དང། ཁྱད་པར་བློ་གྲོས་དང། འཕེལ་བའི་བློ་གྲོས་དང། མཐོང་བ་དོན་ཡོད་དང། ལེགས་པར་ཡང་དག་ཞུགས་དང། རབ་ཀྱི་  
རྩལ་གྱིས་རྣམ་པར་གནོན་དང། རྟག་ཏུ་བརྩོན་དང། བརྩོན་པ་མི་གཏོང་དང། ཉི་མའི་སྙིང་པོ་དང། འགྲོ་བ་འཛིན་དང། ས་འཛིན་དང། བདུད་རྩི་འཛིན་དང། བློ་གྲོས་རབ་གནས་དང་  
བློ་གྲོས་མཐའ་ཡས་དང། བརྟན་པའི་བློ་གྲོས་དང། འཇིག་རྟེན་གསུམ་རྣམ་པར་གནོན་དང། མཐའ་ཡས་རྣམ་པར་གནོན་དང། དཔག་མེད་རྣམ་པར་གནོན་དང། རྡོ་  
རྗེའི་གོམ་པས་རྣམ་པར་གནོན་དང། དོན་ཡོད་པའི་གོམ་པས་རྣམ་པར་གནོན་དང། མི་གཡོ་བའི་གོམ་པས་རྣམ་པར་གནོན་དང། སྤོབས་པ་ཆེན་པོ་དང། སྤོབས་པ་རྣོན་པོ་དང། སྤོབས་  
པ་ཟབ་བ་དང། སྤོབས་པ་མཐའ་ཡས་དང། སྤོབས་པ་དཔག་མེད་དང་འཇམ་དཔལ་གཞོན་ནུར་གྱུར་པ་དང། པདྨ་དཔལ་གྱི་སྙིང་པོ་དང་ཆོས་འཕགས་དང། ལག་ན་རིན་  
  
  
༄༅། །ཆེན་དང། རིན་ཆེན་འཛིན་དང། བསྐལ་པ་འགྱུར་བ་མཐའ་ཡས་པར་གོ་ཆ་བགོས་པ་དང། བུད་མེད་འགྱུར་བའི་གོ་ཆ་བགོས་པ་དང། སྐྱེས་པ་  
འགྱུར་བའི་གོ་ཆ་བགོས་པ་དང། སེམས་ཅན་འགྱུར་བའི་གོ་ཆ་བགོས་པ་དང། མཐའ་ཡས་ཁྱུ་མཆོག་དང། དཔག་མེད་ཁྱུ་མཆོག་དང་དམིགས་པ་ཐམས་ཅད་རྣམ་  
པར་འཇིག་པའི་ཁྱུ་མཆོག་དང། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་ཐམས་ཅད་ཀྱང་ཐ་མི་དད་པར་སྤྱོད་པའི་གོ་ཆ་བགོས་པ་ཤ་སྟག་སྟེ། ཡུལ་ཐ་དད་པ་  
རྣམས་སུ་དབྱར་གནས་པར་གནས་ནས་ཡུལ་རྒྱུ་ཞིང་གཅིག་ཏུ་འདུས་ཏེ་རྒྱལ་པོའི་ཁབ་འོད་མའི་ཚལ་བྱ་ཀ་ལནྟ་ཀ་གནས་པ་ག་ལ་བ་དང། བཅོམ་ལྡན་འདས་ག་ལ་བ་  
དེར་དོང་སྟེ་ལྷགས་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འཁོད་དོ། །དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་  
སེམས་དཔའ་ཆེན་པོ་དེ་དག་འདུས་པར་ཐུགས་སུ་ཆུད་ནས། རྫུ་འཕྲུལ་ཇི་ལྟ་བུ་མངོན་པར་འདུ་བྱ་བ་མངོན་པར་འདུ་མཛད་པས་རྒྱལ་པོའི་ཁབ་ཀྱི་གྲོང་ཁྱེར་ཆེན་པོ་འོད་མའི་  
ཚལ་བྱ་ཀ་ལནྟ་ཀ་གནས་པ་ན་དགེ་སློང་དང། དགེ་སློང་མ་དང། དགེ་བསྙེན་དང། དགེ་བསྙེན་མ་ཇི་སྙེད་གནས་པ་དེ་དག་ཐམས་ཅད་བཅོམ་ལྡན་འདས་ལ་བལྟ་བ་དང། ཕྱག་  
  
  
བསྙེན་བཀུར་བྱ་བའི་ཕྱིར་འོད་མའི་ཚལ་བྱ་ཀ་ལནྟ་ཀ་གནས་པ་ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས། བཅོམ་ལྡན་འདས་ཀྱི་ཞབས་ལ་  
མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འཁོད་པར་འགྱུར་བ་དེ་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་དོ་།དེའི་ཚེ་ཚེ་དང་ལྡན་པ་འོད་སྲུང་ཆེན་པོ་ལུས་  
འཕགས་རིའི་དབང་པོའི་བྲག་ཕུག་ན་དགེ་སློང་ལྔ་བརྒྱ་ཐམ་པ་ཐམས་ཅད་ཀྱང་དགོན་པ་པ། བསོད་སྙོམས་པ། ཕྱག་དར་ཁྲོད་པ་ཆོས་གོས་གསུམ་པ། ཙོག་པུ་པ། རྩྭའི་  
གདིང་བ་པ། ཤིང་དྲུང་པ། འདོད་པ་ཆུང་བ། ཆོག་ཤེས་པ། རབ་ཏུ་དབེན་པ་པ། ཆོས་གོས་ངན་པ་འཆང་བ་ཤ་སྟག་དང་ལྷན་ཅིག་ཏུ་འདུག་གོ་དེ་ནས་བཅོམ་ལྡན་འདས་  
ཀྱི་རྫུ་འཕྲུལ་ཇི་ལྟ་བུ་མངོན་པར་འདུ་བྱ་བ་མངོན་པར་འདུ་མཛད་པས། ཚེ་དང་ལྡན་པ་འོད་སྲུང་ཆེན་པོ་དགེ་སློང་ལྔ་བརྒྱ་ཐམ་པ་དེ་དག་དང་ལྷན་ཅིག་ཏུ་ལུས་འཕགས་རིའི་དབང་པོའི་  
བྲག་ཕུག་ནས་མི་སྣང་བར་གྱུར་ཏེ་རྒྱལ་པོའི་ཁབ་ན་འོད་མའི་ཚལ་བྱ་ཀ་ལནྟ་ཀ་གནས་པ་ན་འདུག་པ་དེ་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་དེ། བཅོམ་ལྡན་  
འདས་ཀྱིས་ཚེ་དང་ལྡན་པ་འོད་སྲུང་ཆེན་པོ་རྒྱང་རིང་པོ་ཉིད་ནས་འོང་བ་གཟིགས་ཏེ། གཟིགས་ནས་ཀྱང་བཅོམ་ལྡན་འདས་ཀྱིས་དགེ་སློང་རྣམས་ལ་བཀའ་སྩལ་པ། དགེ་སློང་དག་  
  
  
༄༅། །གནས་བརྟན་འོད་སྲུང་ཆེན་པོ་འོང་བ་འདི་ནི། དགོན་པ་པ་བསོད་སྙོམས་པ། ཕྱག་དར་ཁྲོད་པ། ཆོས་གོས་གསུམ་པ། ཆོས་གོས་ངན་པ་འཆང་བ། བས་  
མཐའི་གནས་མལ་ལ་གནས་པ། འདོད་པ་ཆུང་བ། ཆོག་ཤེས་པ། རབ་ཏུ་དབེན་པར་གནས་པ། མ་འདྲེས་པ། ཆོས་ཐམས་ཅད་ཀྱི་དམ་པའི་ཕ་རོལ་ཏུ་སོན་པ་སྟེ། དགེ་སློང་དག་  
ངའི་ཉན་ཐོས་ཇི་སྙེད་པ་ནི། དགེ་སློང་དག་ད་ལྟར་དགེ་སློང་འོད་སྲུང་ཆེན་པོའི་སྦྱངས་པའི་ཡོན་ཏན་དག་དང་མཚུངས་པའམ་འདྲ་བ་ནི། ངས་ཡང་དག་པར་རྗེས་སུ་མ་མཐོང་ངོ། །  
དགེ་སློང་དག་དགེ་སློང་འོད་སྲུང་ཆོས་གོས་གསུམ་པ་ནི། ལྷ་རྣམས་དང་ཡང་སྨྲ་བ་དང། ཀུན་ཏུ་སྨྲ་བར་མི་འདོད་ན། མི་རྣམས་དང་ལྟ་སྨོས་ཀྱང་ཅི་དགོས། དེ་ནས་བཅོམ་ལྡན་  
འདས་ཀྱིས་ཚེ་དང་ལྡན་པ་འོད་སྲུང་ཆེན་པོ་རྒྱང་རིང་པོ་ཉིད་ནས་འོང་བ་གཟིགས་ནས་བཀའ་སྩལ་པ། འོད་སྲུང་ཚུར་ཤོག་འོད་སྲུང། ཁྱོད་ལེགས་པར་འོངས་སོ། །ཀྱེ་མ་གནས་  
བརྟན་འོད་སྲུང་གིས་ནི། འདི་ལྟ་སྟེ། འདིར་འོང་བར་བྱ་བའི་ཕྱིར་ཡུན་རིང་པོ་ནས་རྣམ་གྲངས་བྱས་སོ། འོད་སྲུང། ཁྱོད་གདན་འདིའི་ཕྱེད་ལ་འདུག་ཅིག་ཅེས་བཅོམ་ལྡན་འདས་ཀྱིས་  
གནས་བརྟན་འོད་སྲུང་ལ་གདན་གྱི་ཕྱེད་གནང་མ་ཐག་ཏུ་དེ་ནས་བཅོམ་ལྡན་འདས་གདན་དེ་ལས་བསྐྱོད་པ་དང། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་འགུལ། རབ་  
  
  
ཀུན་ཏུ་རབ་ཏུ་འགུལ། གཡོས། རབ་ཏུ་གཡོས། ཀུན་ཏུ་རབ་ཏུ་གཡོས། ལྡེག་རབ་ཏུ་ལྡེག་ཀུན་ཏུ་རབ་ཏུ་ལྡེག་ཅིང། འཇིག་རྟེན་དུ་སྣང་བ་ཆེན་པོ་འང་བྱུང་བར་གྱུར་ཏོ། །སྟོང་  
གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ནི། འདི་ལྟ་སྟེ་དཔེར་ན། ཡུལ་མ་ག་དཧའི་ཁར་བའི་སྣོད་ལ་ལྕགས་ཀྱི་ཐུ་ལུམ་གྱིས་བསྣུན་ན་འུར་འུར་བ་ཟེར་བ་དེ་བཞིན་དུ་བཙུན་པ་འོད་  
སྲུང་ཆེན་པོ་ལ་གདན་གྱི་ཕྱེད་གནང་མ་ཐག་ཏུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གདན་ལས་བསྐྱོད་ནས། དེ་ནས་དེ་མ་ཐག་ཏུ་སྟོང་གསུམ་གྱི་སྟོང་  
ཆེན་པོའི་འཇིག་རྟེན་གྱི་ཁམས་འདི་སྒྲ་སྐད་ཆེན་པོ་འབྱིན་ཏོ། །དེ་ནས་ཚེ་དང་ལྡན་པ་འོད་སྲུང་ཆེན་པོ་ཆོས་གོས་ཕྲག་པ་གཅིག་ཏུ་གཟར་ནས་པུས་མོ་གཡས་པའི་ལྷ་ས་ལ་བཙུགས་ཏེ། བཅོམ་  
ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས། བཅོམ་ལྡན་འདས་ཀྱི་ཐད་དུ་ཕྱིན་ཏེ། བཅོམ་ལྡན་འདས་ཀྱི་ཞབས་ལ་མགོ་བོས་གཏུགས་ནས་བཅོམ་ལྡན་འདས་ལ་འདི་སྐད་ཅེས་  
གསོལ་ཏོ། །བཅོམ་ལྡན་འདས་ནི། བདག་གི་སྟོན་པ་ལགས་ལ། བདག་ནི་ཉན་ཐོས་ལགས་པས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་  
རྒྱས་ཀྱི་ཆོས་གོས་སམ། ལྷུང་བཟེད་དམ། གདན་ནམ། དེ་ལས་གཞན་པའི་ལོངས་སྤྱོད་རྣམས་ཉན་ཐོས་རྣམས་ཀྱིས་ལོངས་སྤྱོད་པར་རྡོ་མི་ཐོགས་ལགས་སོ། །དེ་ཅིའི་སླད་དུ་ཞེ་ན་  
  
  
༄༅། །བཅོམ་ལྡན་འདས། དེ་དག་ནི། ལྷ་དང། མི་དང། ལྷ་མ་ཡིན་དུ་བཅས་པའི་འཇིག་རྟེན་གྱི་མཆོད་རྟེན་དུ་གྱུར་པ་ལགས་ཤིང། བཅོམ་ལྡན་འདས། བཅོམ་  
ལྡན་འདས་ལས་ཤ་ནའི་རས་ཕྱག་དར་ཁྲོད་པ་གང་དག་བླངས་པ་དེ་དག་ཀྱང་བཅོམ་ལྡན་འདས། མཆོད་རྟེན་དུ་གྱུར་པ་ལགས་པའི་སླད་དུ་སྟེ། དེ་དག་བདག་གིས་མ་སྤྱད་ལགས་སོ།།  
བཅོམ་ལྡན་འདས། དེ་སླན་ཆད་འདོད་པའི་རྣམ་པར་རྟོག་པའི་རྣམ་པར་བརྟགས་པའམ། གནོད་སེམས་ཀྱི་རྣམ་པར་རྟོག་པ་དང། རྣམ་པར་འཚེ་བའི་རྣམ་པར་རྟོག་པའི་རྣམ་པར་  
བརྟགས་པའམ། འདོད་ཆགས་ཀྱི་ཡོངས་སུ་གདུང་པས་གདུངས་པར་གྱུར་པའམ། ཞེ་སྡང་གི་ཡོངས་སུ་གདུང་བ་དང། གཏི་མུག་གི་ཡོངས་སུ་གདུང་བས་ཡོངས་སུ་གདུངས་པར་  
གྱུར་པར་མ་དྲན་ལགས་སོ། །བཅོམ་ལྡན་འདས། མདོར་ན་སློབ་པར་གྱུར་པ་བདག་གིས་བཅོམ་ལྡན་འདས་ལས་ཤ་ནའི་རས་ཕྱག་དར་ཁྲོད་མནོས་པ་རྣམས་མི་སློབ་པའི་ས་ལ་ཐུག་  
གི་བར་དུ་སྤྱི་བོས་མནོས་ལགས་སོ། །བཅོམ་ལྡན་འདས། བདག་གིས་ལོངས་སྤྱད་པའི་སླད་དུ་བླངས་པ་ནི། མ་ལགས་ཀྱི། གདམས་པ་དང། རྗེས་སུ་བསྟན་པ་ལས་བརྩམས་ནས་  
བླངས་ལགས་སོ། །བཅོམ་ལྡན་འདས། དེ་དག་བླངས་ནས་སེམས་མཐོ་བའམ་དམའ་བར་གྱུར་པར་མི་དྲན་ལགས་སོ། །བཅོམ་ལྡན་འདས། ཤ་ནའི་རས་ཕྱག་དར་ཁྲོད་དེ་དག་ཆོས་  
  
  
།བཅོམ་ལྡན་འདས། ཕྱག་དར་ཁྲོད་དེ་དག་སུག་པ་མ་རེད་པས་རེག་པར་མི་དྲན་ལགས་སོ། །བཅོམ་ལྡན་འདས། གང་དང་གང་དུ་མཆི་  
བ་དེ་དང་དེར་ཤ་ནའི་རས་ཕྱག་དར་ཁྲོད་དེ་དག་མགོས་འཚལ་ཅིང་མཆིས་ལགས་སོ། །བཅོམ་ལྡན་འདས། ཤ་ནའི་རས་ཕྱག་དར་ཁྲོད་དེ་དག་ཡན་ལག་མི་གཙང་བ་གང་གིས་ཀྱང་རེག་པར་མི་  
དྲན་ལགས་སོ། །བཅོམ་ལྡན་འདས། ཤ་ནའི་རས་ཕྱག་དར་ཁྲོད་མཆོད་རྟེན་དུ་གྱུར་པ་དེ་དག་བཅངས་ལགས་སོ། །བཅོམ་ལྡན་འདས། དེ་དག་ནི། བཅོམ་ལྡན་འདས་ཀྱིས་སྤངས་ཤིང་  
གནང་བ་ལགས་ཏེ། དེ་དག་ནི། བདག་གིས་བཅངས་ལགས་སོ། །སངས་རྒྱས་རྗེས་སུ་དྲན་པ་མ་ལགས་པར་དེ་ལས་གཞན་སྙོམས་པར་འཇུག་པ་དག་གིས་བདག་གཞན་དུ་གནས་པར་  
མི་དྲན་ལགས་སོ། །བདག་ཇི་ལྟར་གནས་པ་ན་ས་ལ་སའི་འདུ་ཤེས་སུ་མ་གྱུར་པ་དང། ཆུ་ལ་ཆུའི་འདུ་ཤེས་དང། མེ་ལ་མེའི་འདུ་ཤེས་དང། རླུང་ལ་རླུང་གི་འདུ་ཤེས་སུ་མ་གྱུར་པ་དང་  
འཇིག་རྟེན་འདིའི་འདུ་ཤེས་དང། འཇིག་རྟེན་ཕ་རོལ་གྱི་འདུ་ཤེས་སུ་མ་གྱུར་པ་དང། བཅོམ་ལྡན་འདས། གང་མཐོང་བ་དང། ཐོས་པ་དང། བྱེ་བྲག་ཕྱེད་པ་དང། རྣམ་པར་ཤེས་པ་དང་  
ཡིད་ཀྱི་རྗེས་སུ་བརྟགས་པ་དང། རྗེས་སུ་བསམ་པ་དེ་ལའང་བདག་འདུ་ཤེས་སུ་མ་གྱུར་པ་དང། བཅོམ་ལྡན་འདས། གང་འདུ་ཤེས་མེད་པའི་གནས་པ་དང། འདུ་ཤེས་མེད་པའི་སྙོམས་  
  
  
༄༅། །པར་འཇུག་པའི་གནས་པ་དང། གང་འདུ་ཤེས་ལས་ཡང་དག་པར་འདའ་བའི་གནས་པ་དང། གང་འདུ་ཤེས་མེད་པ་ལས་ཡང་དག་པར་འདའ་བའི་གནས་  
པ་དང། གང་འདུ་ཤེས་ཀྱི་གནས་པ་དང། གང་འདུ་ཤེས་མེད་པའི་གནས་པ་དང། གང་འདུ་ཤེས་ཐམས་ཅད་ལས་ཡང་དག་པར་འདའ་བའི་གནས་པ་དེའང་སློབ་པའི་གནས་པ་  
དང། མི་སློབ་པའི་གནས་པར་བདག་གིས་ཡང་དག་པར་རྗེས་སུ་མ་མཐོང་ལགས་སོ། །བཅོམ་ལྡན་འདས། གནས་པ་དེ་ལ་དེ་བཞིན་གཤེགས་པ་ཡང་དག་པར་རྗེས་སུ་མ་  
མཐོང། དེ་བཞིན་གཤེགས་པའི་ཆོས་རྣམས་དང། དེ་བཞིན་གཤེགས་པའི་གནས་པ་ཡང་དག་པར་རྗེས་སུ་མ་མཐོང་ལགས་ཏེ། བདག་ནི། དེ་ལྟར་གནས་ལགས་སོ། །བཅོམ་  
ལྡན་འདས། དཔེར་བགྱི་ན། ནམ་མཁའ་བླ་གབ་མ་མཆིས་པ་ལ་མིང་དང། བརྡ་དང། གདགས་པ་རྣམ་པ་སྣ་ཚོགས་བགྱིས་པ་དག་བཅོམ་ལྡན་འདས། མིང་དང། བརྡ་དང་  
གདགས་པ་གང་དག་གིས་ནམ་མཁའ་ཞེས་ཐ་སྙད་དུ་བཏགས་པ་དང་ནམ་མཁའ་ཞེས་བརྡར་བཏགས་པ་དང། ནམ་མཁའ་ཞེས་རྟེན་དུ་བགྱིས་པ་དང། བཅོམ་ལྡན་འདས། ནམ་  
མཁའ་ཞེའམ། བླ་གབ་མ་མཆིས་པ་ཞེའམ། སྟོང་པ་ཞེའམ། གསོག་ཅེའམ། གསོབ་ཅེའམ། ཡ་མ་བརླ་ཞེའམ། གཟུང་བ་མ་མཆིས་པ་ཞེའམ། ཚད་མ་མཆིས་པ་ཞེའམ་  
  
  
བླང་པ་མ་མཆིས་པ་ཞེའམ། དོར་བ་མ་མཆིས་པ་ཞེའམ། ལུས་མ་མཆིས་པ་ཞེའམ། ཇི་ལྟ་བ་བཞིན་ཞེའམ། ཡོངས་སུ་དག་པ་ཞེའམ། བར་སྣང་ཞེའམ་  
ཐོགས་པ་མ་མཆིས་པ་ཞེའམ། དངོས་པོ་མ་མཆིས་པ་ཞེའམ། བསྟན་དུ་མ་མཆིས་པ་ཞེས་དེ་དག་དང། གཞན་ཡང་ཐ་སྙད་ཀྱི་བརྡ་ཐ་དད་པ་རྣམ་པ་སྣ་ཚོགས་ཀྱིས་བརྗོད་པ་ནི། བཅོམ་  
ལྡན་འདས། འདི་ལྟ་སྟེ། ཚད་འདི་ཙམ་མམ། ཡོངས་སུ་བཅད་པ་འདི་ཙམ་མམ། མཉམ་པའམ། མི་མཉམ་པ་ཞེས་མིང་ངམ། བྲྡའམ། རྟེན་རྣམས་ཀྱིས་འཚལ་བར་མི་ནུས་  
ལགས་སོ། །བཅོམ་ལྡན་འདས། གང་དག་དེའི་ཕྱོགས་ཙམ་ཞིག་འཚལ་བ་དེ་དག་ཐམས་ཅད་ཀྱིས་ཀྱང་ཁ་དོག་གམ། དབྱིབས་སམ། དམིགས་པས་ནམ་མཁའ་དེ་ཚད་འདི་ཙམ་དང་  
མཆོག་འདི་ཙམ་ཞེས་བགྱི་བ་མ་འཚལ་ལགས་སོ། །བཅོམ་ལྡན་འདས། དེ་བཞིན་དུ་གང་དེ་བཞིན་གཤེགས་པ་ཞེས་བྒྱིའམ། སངས་རྒྱས་ཞེས་བགྱི་བའམ། སྟོན་པ་ཞེའམ། སྐྱབས་  
ཤེའམ༑ དཔུང་གཉེན་ཞེའམ། གནས་ཤེའམ། འདྲེན་པ་ཞེའམ། རྣམ་པར་འདྲེན་པ་ཞེའམ། ཡོངས་སུ་འདྲེན་པ་ཞེའམ། སྨན་པ་ཞེའམ་གསོ་བ་ཞེའམ། ལམ་སྟོན་པ་ཞེའམ་  
ལམ་བརྗོད་པ་ཞེའམ། གཞན་ཡང་ཐ་སྙད་ཐ་དད་པའི་ཚིག་རྣམ་པ་སྣ་ཚོགས་བརྗོད་པའི་ཐ་སྙད་ཀྱི་ཚིག་གང་དག་གིས་མཁས་པ་རྣམས་ཀྱིས་བཅོམ་ལྡན་འདས་བསྟོད་པ་དང། བཀུར་  
  
  
༄༅། །བ་དང། བསྔགས་པ་དང། རབ་ཏུ་བསྟོད་པ་དང། རབ་ཏུ་བསྔགས་པ་དང། བཅོམ་ལྡན་འདས། ཐ་སྙད་ཀྱི་ཚིག་གང་དག་གིས་འཇིག་རྟེན་མངོན་པར་  
བརྗོད་པའི་ཆོས་དེ་དག་ནི། བཅོམ་ལྡན་འདས། བདག་མ་འཚལ། མི་རྟེན། མ་མཐོང་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས་ཆོས་ཐམས་ཅད་ནི། ངོ་བོ་ཉིད་ཀྱིས་  
ཡ་མ་བརླ་དང། ངོ་བོ་ཉིད་ཀྱིས་གསོབ་ལགས་པའི་སླད་དུའོ། །བཅོམ་ལྡན་འདས། དཔེར་བགྱི་ན། སྒྱུ་མ་མཁན་གྱིས་རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ། དཔུང་  
གི་ཚོགས་ཡན་ལག་བཞི་པ་དང་ལྡན་པ། རིན་པོ་ཆེ་སྣ་བདུན་དང་ལྡན་པའི་འཁོར་ལོས་བསྒྱུར་བ་ཞིག་སྤྲུལ་པར་གྱུར་ལ། བཅོམ་ལྡན་འདས། དེའི་ཐད་དུ་གླིང་བཞི་པའི་འཇིག་  
རྟེན་གྱི་ཁམས་སུ་གཏོགས་པའི་སེམས་ཅན་རྣམ་པར་རྒྱལ་བར་བགྱི་པ་ལ་གནས་པ་མཐའ་ཡས་པ་དེ་དག་ཐམས་ཅད་ལྷགས་ཤིང། བཅོམ་ལྡན་འདས། དེ་ལ་ལུས་ཐ་དད་  
པར་ཡང་གདའ་ལ། བཅོམ་ལྡན་འདས། དེ་ལ་སེམས་ཅན་ལུས་ཐ་དད་པར་ཡང་མཐོང་ལགས་མོད་ཀྱི། བཅོམ་ལྡན་འདས། སྒྱུ་མ་མཁན་གྱིས་སྤྲུལ་པའི་འཁོར་ལོས་བསྒྱུར་  
བའི་རྒྱལ་པོ་དེ་འདི་སྙམ་དུ་བདག་གིས་ནི། དཔུང་གི་ཚོགས་འདིའི་བདག་པོ་བྱ་ཞིང། གླིང་བཞི་པའི་འཇིག་རྟེན་གྱི་ཁམས་ཀྱི་རྗེས་སུ་འཇུག་པར་བྱའོ། །སྙམ་དུ་མི་སེམས་ལགས་  
  
  
དཔུང་གི་ཚོགས་ཡན་ལག་བཞི་པོ་དེའང་འདི་སྙམ་དུ་འཁོར་ལོས་བསྒྱུར་བའི་རྒྱལ་པོ་འདི་ནི། བདག་ཅག་གི་གཙོ་བོ་ཡིན་པས་བདག་ཅག་ནི། འདིའི་རྗེས་སུ་འཇུག་པར་བྱའོ། །སྙམ་དུ་  
མི་སེམས་ལགས་མོད་ཀྱི། དེ་དག་དེའི་རྗེས་སུ་འཇུག་པར་བགྱིད་པར་ཡང་གདའ་ལགས་སོ། །བཅོམ་ལྡན་འདས། དེ་བཞིན་དུ་ཆོས་དེ་དག་གི་ཆོས་ཉིད་གང་ལགས་པ་དེ་ལ། བཅོམ་  
ལྡན་འདས། དེ་བཞིན་གཤེགས་པའམ། ཉན་ཐོས་སམ། སློབ་པའམ། མི་སློབ་པའམ། རང་སངས་རྒྱས་སམ། སོ་སོའི་སྐྱེ་བོ་མ་མཆིས་ལགས་སོ། །བཅོམ་ལྡན་འདས། ཆོས་  
ཉིད་དེ་ལ་དེ་བཞིན་གཤེགས་པའི་ཆོས་ཉིད་དམིགས་པའམ། དེ་བཞིན་གཤེགས་པའི་ཆོས་ཉིད་མངོན་པའམ། དེ་བཞིན་གཤེགས་པའི་ཆོས་ཉིད་རྟེན་པའམ། རང་སངས་རྒྱས་ཀྱི་  
ཆོས་ཉིད་དམིགས་པའམ། རང་སངས་རྒྱས་ཀྱི་ཆོས་ཉིད་མངོན་པའམ། རང་སངས་རྒྱས་ཀྱི་ཆོས་ཉིད་རྟེན་པའམ། ཉན་ཐོས་ཀྱི་ཆོས་ཉིད་དམིགས་པའམ། ཉན་ཐོས་ཀྱི་ཆོས་ཉིད་མངོན་  
པའམ༑ ཉན་ཐོས་ཀྱི་ཆོས་ཉིད་རྟེན་པའམ། སོ་སོའི་སྐྱེ་བོའི་ཆོས་ཉིད་དམིགས་པའམ། སོ་སོའི་སྐྱེ་བོའི་ཆོས་ཉིད་མངོན་པའམ། སོ་སོའི་སྐྱེ་བོའི་ཆོས་ཉིད་རྟེན་པའམ། གཟུགས་ཀྱི་  
ཆོས་ཉིད་དམིགས་པའམ། གཟུགས་ཀྱི་ཆོས་ཉིད་མངོན་པའམ། གཟུགས་ཀྱི་ཆོས་ཉིད་རྟེན་པའམ། དེ་བཞིན་དུ་ཚོར་བ་དང། འདུ་ཤེས་དང་འདུ་བྱེད་དང། རྣམ་པར་ཤེས་པའི་  
  
  
༄༅། །ཆོས་ཉིད་དམིགས་པའམ། རྣམ་པར་ཤེས་པའི་ཆོས་ཉིད་མངོན་པའམ། རྣམ་པར་ཤེས་པའི་ཆོས་ཉིད་རྟེན་པར་མི་འགྱུར་ལགས་སོ་།བཅོམ་ལྡན་  
འདས༑ ཆོས་ཉིད་དེ་ལ་གཟུགས་སྟོང་པ་དང། འདིས་གཟུགས་སྟོང་བ་དང། འདི་ལ་གཟུགས་སྟོང་པ་དམིགས་པ་དང། དེ་བཞིན་དུ་ཚོར་བ་དང། འདུ་ཤེས་དང། འདུ་བྱེད་དང། རྣམ་  
པར་ཤེས་པ་སྟོང་པ་དང། འདིས་རྣམ་པར་ཤེས་པ་སྟོང་པ་དང་འདི་ལ་རྣམ་པར་ཤེས་པ་སྟོང་པ་དམིགས་པ་དང། དེ་བཞིན་དུ་དེ་བཞིན་གཤེགས་པ་སྟོང་པ་དང། འདིས་དེ་བཞིན་  
གཤེགས་པ་སྟོང་པ་དང། འདི་ལ་དེ་བཞིན་གཤེགས་པ་སྟོང་པ་དམིགས་པ་དང། དེ་བཞིན་དུ་དེ་བཞིན་གཤེགས་པའི་ཆོས་ཉིད་སྟོང་པ་དང། འདིས་དེ་བཞིན་  
གཤེགས་པའི་ཆོས་ཉིད་སྟོང་པ་དང། འདི་ལ་དེ་བཞིན་གཤེགས་པའི་ཆོས་ཉིད་སྟོང་པ་དམིགས་པར་མི་འགྱུར་ལགས་སོ། །བཅོམ་ལྡན་འདས་དེ་བཞིན་དུ་དེ་ལ་ཉན་ཐོས་མ་  
མཆིས༑ ཉན་ཐོས་ཀྱི་ཆོས་ཉིད་མ་མཆིས། སོ་སོའི་སྐྱེ་བོ་མ་མཆིས། སོ་སོའི་སྐྱེ་བོའི་ཆོས་ཉིད་ཀྱི་བར་དུ་མ་མཆིས་ལགས་སོ་།བཅོམ་ལྡན་འདས། དཔེར་བགྱི་ན། སྒྱུ་མ་མཁན་  
གྱིས་འཁོར་ལོས་བསྒྱུར་བའམ། དཔུང་གི་ཚོགས་སྤྲུལ་བ་དེ་ལ་འཁོར་ལོས་བསྒྱུར་བ་མ་མཆིས། དཔུང་གི་ཚོགས་མ་མཆིས་ལགས་སོ། །སྒྱུ་མ་ལ་མ་མཆིས། སྒྱུ་མའི་ཆོས་ཉིད་  
  
  
སྒྱུ་མ་མཁན་རྣམས་ལ་མ་མཆིས་ལགས་སོ། །ས་ལ་མ་མཆིས། ཆུ་ལ་མ་མཆིས། མེ་ལ་མ་མཆིས། རླུང་ལ་མ་མཆིས། ནམ་མཁའ་ལ་མ་མཆིས། རྣམ་པར་ཤེས་  
པ་ལ་མ་མཆིས་ལགས་སོ། །ས་དང། ཆུ་དང། མེ་དང། རླུང་དང་ནམ་མཁའི་ཁམས་རྣམས་ལ་མ་མཆིས། རྣམ་པར་ཤེས་པའི་ཁམས་ལ་མ་མཆིས་ལགས་སོ། །བཅོམ་ལྡན་  
འདས༑ ཆོས་ཐམས་ཅད་ནི། དེ་དང་འདྲ་ལགས་ཏེ། བཅོམ་ལྡན་འདས། དེ་དག་ལ། བདག་ནི། རློམ་སེམས་སུ་མི་བགྱིད། དེ་དག་ལ་བདག་ནི། བྱུང་བར་མ་གྱུར། དེ་དག་བདག་  
གིས་ནི༑ མ་སྨྲས་ལགས་སོ། །བཅོམ་ལྡན་འདས། དེ་ལྟར་བདག་ནི། ཡོན་ཏན་གྱི་ཆོས་རྣམས་ཉིད་ལས་དབེན་པ་ལགས་པས་དེ་བཞིན་གཤེགས་པའི་ཆོས་རྣམས་རྗེས་སུ་དྲན་  
པར་བགྱིད་ལགས་སོ། །བཅོམ་ལྡན་འདས། དེ་ནི། ལམ་ལགས། དེ་ནི། ཚུལ་ལགས་ཏེ། ལམ་དེ་ལ་གནས་པའི་རིགས་ཀྱི་བུའམ་རིགས་ཀྱི་བུ་མོ་ལམ་དེ་རྗེས་སུ་ཐོབ་པ་རྣམས་ནི་  
འདི་སྙམ་དུ་གཞན་ཡང་དག་པར་བླངས་ལ་འཇུག་པར་བྱ་ཞིང་སྟོན་པའང་གཞན་བཙལ་བར་བྱ་ལ། དགེ་སྦྱོང་ངམ། བྲམ་ཟེ་གཞན་སྨྲ་བའི་གདོང་དུ་གྱེན་དུ་བལྟ་བར་བྱ་ཞིང། ཚེ་  
དང་ལྡན་པ་འདི་ནི། ཤེས་བཞིན་པས་ཤེས། མཐོང་བཞིན་པས་མཐོང། ཡང་དག་པའི་ལྟ་བའང་འདོགས་བཞིན་པས་འདོགས་པར་བྱེད་དོ། །སྙམ་དུ་མི་སེམས་ལགས་ཏེ། དེ་  
  
  
༄༅། །ནི༑ གནས་མ་མཆིས་ལགས་སོ། །བཅོམ་ལྡན་འདས། གནས་པ་འདི་ལ་ནི། བདག་སོམ་ཉི་མ་མཆིས་པ་ཐོབ་པས་གནས་ལགས་སོ། །ཆོས་ཀྱི་སྒོ་དེའང་  
རྗེས་སུ་ཐོབ་པས་གནས་ལགས་སོ། །ཆོས་ཐམས་ཅད་ནི། འདི་ལྟ་སྟེ་དབེན་པའི་ཚུལ་དང། སྐྱེ་བ་མ་མཆིས་པའི་ཚུལ་དག་གིས་ཚུལ་གཅིག་པ་ལགས་སོ། །བཅོམ་ལྡན་འདས་  
བདག་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་ཆོས་ཀྱི་ཐེ་ཚོམ་ཞུ་བར་འཚལ་བ་ལགས་ལ། དེ་བཞིན་གཤེགས་པས་ཀྱང་བདག་ལ་  
སྐབས་ཕྱེ་བ་ལགས་ཏེ། དབང་པོའི་བྲག་ཕུག་ནས་འོད་མའི་ཚལ་འདིར་ཕྱིན་པ་ལགས་སོ། །བཅོམ་ལྡན་འདས། བདག་འདིར་མཆིས་པ་དང་བཅོམ་ལྡན་འདས་ཀྱི་གདན་  
གྱི་ཕྱེད་གནང་སྟེ། བདག་ལ་གནང་བ་ན་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་རབ་ཏུ་འུར་འུར་ཞིང་རྣམ་པ་དྲུག་ཏུ་ཡང་གཡོས། རབ་ཏུ་གཡོས་ལགས་སོ། །  
བཅོམ་ལྡན་འདས། བདག་ནི། འདི་སྙམ་དུ་དེ་བཞིན་གཤེགས་པ་ནི། བདག་ཉིད་ཆེན་པོའི་ཆོས་དང་ལྡན་པ་དེ་ལྟ་བུ་དང། རྒྱ་ཆེན་པོའི་ཆོས་དང་ལྡན་པ་དེ་ལྟ་བུ་དང། སློབ་  
དཔོན་མ་མཆིས་ཤིང་རང་བྱུང་བ་ལགས་ཀྱང་ཐུགས་རྗེ་ཆེན་པོའི་ཚུལ་ལ་བཞུགས་ཤིང། ལྷག་པའི་ང་རྒྱལ་མ་མཆིས་པ་དང། ང་རྒྱལ་མ་མཆིས་པ་ལ་བཞུགས་ནས་བདག་  
  
  
།སྙམ་བགྱིད་དེ། བཅོམ་ལྡན་འདས། དཔེར་བགྱི་ན། མི་དབུལ་པོ་འཚོ་བ་ངན་པ་ཚེགས་ཀྱིས་འཚོ་བ་ཞིག་ཚེགས་ཀྱིས་ཁྱིམ་གྱི་  
ཕུན་སུམ་ཚོགས་པ་བསྒྲུབས་ནས། རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ། དཔུང་གི་ཚོགས་ཡན་ལག་བཞི་དང་ལྡན་པའི་གན་དུ་བལྟ་བ་དང། ཕྱག་བགྱི་བ་དང། བསྙེན་  
བཀུར་བགྱི་བ་དང། དྲི་བར་བགྱི་བའི་སླད་དུ་མཆིས་པར་གྱུར་ལ་མཆིས་པ་དེ་ལ་དེས་སྟན་གྱི་ཕྱེད་སྩལ་ན། དེ་ནས་དེ་འདི་སྙམ་དུ་སེམས་ལགས་ཏེ། རྒྱལ་པོ་ལ་བལྟ་བ་དང་  
ཕྱག་བྱ་བའི་ཕྱིར་བདག་སོང་དུ་ཟིན་ཀྱང་བདག་གིས་བལྟ་བ་དང། ཕྱག་བྱ་བའང་དཀའ་བར་འགྱུར་ན། གསོལ་བ་ལྟ་ཅི་སྨོས་རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བས་བདག་  
ཕྱིན་མ་ཐག་པ་ལ་སྟན་གྱི་ཕྱེད་བྱིན་དུ་ཟིན་ཀྱང་འདི་ནི། ངོ་མཚར་རོ། །སྙམ་བགྱིད་ལགས་སོ། །བཅོམ་ལྡན་འདས། དེ་བཞིན་དུ་ཆོས་ཀྱི་རྒྱལ་པོ་དེ་བཞིན་གཤེགས་པ་དགྲ་བཅོམ་  
པ་ཡང་དག་པར་རྫོགས་པའི་སངས་རྒྱས་ནི། རང་བྱུང་བ། སློབ་དཔོན་མ་མཆིས་པ། ཉན་ཐོས་དང། རང་སངས་རྒྱས་རྣམས་ཀྱིས་ཀྱང་བསྙེན་པར་དཀའ་ཞིང་རྟོགས་པར་དཀའ་བ་ལགས་  
ན༑ ལྷ་དང། མི་དང། ལྷ་མ་ཡིན་དུ་བཅས་པའི་འཇིག་རྟེན་གྱིས་ལྟ་སྨོས་ཀྱང་ཅི་འཚལ། བཅོམ་ལྡན་འདས། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་  
  
  
༄༅། །རྒྱས་ལ་ཆོས་ཀྱི་ཐེ་ཚོམ་ཞུ་བ་དང། བལྟ་བ་དང་ཕྱག་བགྱི་བ་དང། བསྙེན་བཀུར་བགྱི་བའི་སླད་དུ་བདག་ཇི་ལྟ་ཇི་ལྟར་མཆིས་པ་ན། བཅོམ་ལྡན་འདས་  
བདག་འདི་སྙམ་དུ་སེམས་ལགས་ཏེ། བདག་གིས་ནི། དེ་བཞིན་གཤེགས་པ་བལྟ་བ་རྙེད་ཅིང་ཕྱག་བགྱི་བ་རྙེད་ལ། བསྙེན་བཀུར་བགྱི་བ་དང། ཞུ་བ་དང། ཡོངས་སུ་ཞུ་  
བར་བགྱི་བ་རྙེད་དེ། བཅོམ་ལྡན་འདས་ཀྱིས་ད་ལྟར་བདག་འདིར་མཆིས་པ་ལ་གདན་གྱི་ཕྱེད་གནང་བ་ནི། བདག་གིས་རྙེད་པ་ལེགས་པར་རྙེད་དོ། །སྙམ་བགྱིད་ལགས་སོ། །བཅོམ་  
ལྡན་འདས། ཇི་ལྟར་ན། མི་དབུལ་པོ་དེས་འཁོར་ལོས་བསྒྱུར་བའི་རྒྱལ་པོ་དེ་ལ་བལྟ་བ་ཉིད་དང། ཕྱག་བགྱི་བ་ཉིད་ཀྱང་ངོ་མཚར་ལགས་པ་དེ་བཞིན་དུ། བཅོམ་ལྡན་འདས་  
བདག་ནི། འདི་སྙམ་དུ་སེམས་ཏེ། དེ་བཞིན་གཤེགས་པ་ནི། བྱམས་པ་ཆེན་པོ་དང་ལྡན་ཞིང། ཐུགས་རྗེ་ཆེན་པོ་དང། དགའ་བ་ཆེན་པོ་དང། བཏང་སྙོམས་ཆེན་པོ་དང་  
ལྡན་པ་ལགས་ཀྱང། དེ་བཞིན་གཤེགས་པའི་ཡོན་ཏན་གང་དག་ལགས་པ་དེ་དག་སྟོན་པ་མ་གཏོགས་པར་དེ་བཞིན་གཤེགས་པ་འདི་སྙམ་དུ་བདག་ནི། ཕུལ་དང། བདག་  
ནི༑ མཆོག་དང། བདག་ནི། ཁྱད་པར་དུ་འཕགས་པའོ། །སྙམ་དུ་མི་དགོངས་པ་ནི། ངོ་མཚར་ལགས་ཏེ། བདག་ནི། འདི་སྙམ་དུ་དེ་བཞིན་གཤེགས་པ་དགྲ་བཅོམ་པ་ཡང་  
  
  
ཉན་ཐོས་དང། རང་སངས་རྒྱས་ཐམས་ཅད་དང་ཐུན་མོང་མ་ལགས་སོ་།སྙམ་བགྱིད་ལགས་སོ། །དེ་སྐད་ཅེས་གསོལ་  
པ་དང། བཅོམ་ལྡན་འདས་ཀྱིས་ཚེ་དང་ལྡན་པ་འོད་སྲུང་ཆེན་པོ་ལ་བཀའ་སྩལ་པ། འོད་སྲུང། ལེགས་སོ། །ལེགས་སོ། །འོད་སྲུང། ཁྱོད་ཡང་ལེགས་སོ། །འོད་སྲུང། དེ་བཞིན་  
གཤེགས་པ་ནི། དཔག་ཏུ་མེད་ཅིང། དཔག་ཏུ་མེད་པའི་ཆོས་དང་ལྡན་ཏེ། དེ་ནི། སྦྱིན་པའི་ཚད་དེ་ལྟ་བུ་དང། སྦྱིན་པའི་ཕ་རོལ་ཏུ་ཕྱིན་པའི་ཚད་དེ་ལྟ་བུ་དང། ཤེས་རབ་  
ཀྱི་བར་གྱི་ཚད་དེ་ལྟ་བུ་དང། ཤེས་རབ་ཀྱི་ཕ་རོལ་ཏུ་ཕྱིན་པའི་ཚད་དེ་ལྟ་བུ་དང། སྨོན་ལམ་རྣམས་ཀྱི་ཚད་དེ་ལྟ་བུ་དང་སྨོན་ལམ་གྱི་ཕ་རོལ་ཏུ་ཕྱིན་པའི་ཚད་དེ་ལྟ་བུ་དང། ཐབས་  
ཀྱི་ཚད་དེ་ལྟ་བུ་དང། ཐབས་ལ་མཁས་པའི་ཕ་རོལ་ཏུ་ཕྱིན་པའི་ཚད་དེ་ལྟ་བུ་དང། སྤྱོད་པའི་ཚད་དེ་ལྟ་བུ་དང། སྤྱོད་པའི་ཕ་རོལ་ཏུ་ཕྱིན་པའི་ཚད་དེ་ལྟ་བུ་དང། རྣམ་པར་གྲོལ་བའི་  
ཚད་དེ་ལྟ་བུ་དང། རྣམ་པར་གྲོལ་བའི་ཕ་རོལ་ཏུ་ཕྱིན་པའི་ཚད་དེ་ལྟ་བུ་དང། རྣམ་པར་གྲོལ་བའི་ཡེ་ཤེས་མཐོང་བའི་ཚད་དེ་ལྟ་བུ་དང། རྣམ་པར་གྲོལ་བའི་ཡེ་ཤེས་མཐོང་བའི་ཕ་  
རོལ་ཏུ་ཕྱིན་པའི་ཚད་དེ་ལྟ་བུས་དཔག་པར་མི་ནུས་སོ། །འོད་སྲུང་བཞི་པོ་འདི་དག་ནི། དེ་བཞིན་གཤེགས་པའི་མི་མཉམ་པའི་ཡེ་ཤེས་རྣམས་ཡིན་ཏེ། དེ་དག་དང་ལྡན་ན། དེ་བཞིན་  
  
  
༄༅། །གཤེགས་པ་འཁོར་གྱི་ནང་དུ་སེངྒེའི་སྒྲ་སྒྲོག་པར་བྱེད་པའོ། །བཞི་གང་ཞེ་ན། ཚུལ་ཁྲིམས་མཉམ་པ་ཉིད་དང། ཏིང་ངེ་འཛིན་མཉམ་པ་ཉིད་དང་  
ཤེས་རབ་མཉམ་པ་ཉིད་དང། སངས་རྒྱས་ཀྱི་ཆོས་མཉམ་པ་ཉིད་དེ། འོད་སྲུང། མཉམ་པའི་ཡེ་ཤེས་བཞི་པོ་དེ་དག་ནི། གང་དག་དང་ལྡན་ན་དེ་བཞིན་གཤེགས་པ་འཁོར་  
གྱི་ནང་ན་བཞུགས་ཤིང་སེངྒེའི་སྒྲ་ཡང་དག་པར་སྒྲོག་པར་བྱེད་པའོ། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །སངས་རྒྱས་འཇིག་  
རྟེན་བསམ་ཡས་ན། །སངས་རྒྱས་ཡེ་ཤེས་མཐའ་ཡས་ཏེ། །སེམས་ཀྱི་ལས་ནི་སྦྱངས་པས་ན། །དེ་དག་སེངྒེའི་སྒྲ་སྒྲོག་བྱེད་།སེངྒེའི་སྒྲ་སྒྲོག་བྱེད་པ་ནི། །མུ་སྟེགས་གཞན་  
རྣམས་སྐྲག་པར་འགྱུར། །ཆོས་ཀྱི་ཆོས་ཉིད་ཐོས་ནས་སུ། །གཡང་སར་རབ་ཏུ་ལྟུང་བར་འགྱུར། །བདག་ཏུ་འདུ་ཤེས་གང་གནས་དང་།སེམས་ཅན་འདུ་ཤེས་གང་གནས་པ། །  
འོད་སྲུང་དེ་དག་བསྟན་འདི་ལ། །མུ་སྟེགས་ཅན་ཞེས་ངས་བཤད་དོ་།དངོས་པོའི་འདུ་ཤེས་གང་གནས་དང། །ང་ཡི་ང་ཞེས་རྟེན་པ་རྣམས། །འོད་སྲུང་དེ་དག་བསྟན་འདི་ལ། །མུ་  
སྟེགས་ཅན་ཞེས་ངས་བཤད་དོ། །གང་དག་ཚུལ་ཁྲིམས་ཕུང་པོ་དང། །བསམ་གཏན་རྣམས་དང་ཐོས་མང་གིས། །རློམ་སེམས་རྣམ་རྨོངས་དེ་དག་ནི། །འོད་སྲུང་མུ་སྟེགས་  
  
  
།བདག་ནི་ཆོག་ཤེས་འདོད་ཆུང་དང། །རབ་ཏུ་དབེན་ལ་གནས་པ་དང། །ཆོས་གོས་ངན་པ་འཆང་སྙམ་པ། །འོད་སྲུང་དེ་ནི་མུ་སྟེགས་སོ། །དཔེར་ན་ནམ་མཁའ་འདི་ལ་ནི། །  
ལག་པ་བསྐྱོད་ཀྱང་ཐོགས་མེད་ཅིང། །དཔེར་ན་མཁའ་ལ་རྡུལ་གྱིས་ཀྱང། །ནམ་ཡང་གོས་པར་མི་འགྱུར་བ། །དེ་བཞིན་འོད་སྲུང་ངས་བསྟན་པའི། །ཆོས་འདིར་གང་དག་གནས་དེ་དག་  
ཉོན་མོངས་རྣམས་ཀྱིས་མི་གོས་ཏེ། །མཁའ་ལ་རྡུལ་དང་སྤྲིན་བཞིན་ནོ། །ཇི་ལྟར་མཁའ་ལ་མི་ཡིས་མེ་ཏོག་སྤོས་རྣམས་དང། །དེ་བཞིན་ཕྲེང་བ་བྱུག་པ་རྣམས་ཀྱིས་འདིར་མཆོད་  
ཀྱང། །བདག་མཆོད་ལ་ལ་སྐྱེ་འགྱུར་འཇིག་པར་འགྱུར་རོ་ཞེས། །དེ་ལ་བློ་གྲོས་ཀྱང་ནི་འབྱུང་བར་མི་འགྱུར་དང། །ཇི་ལྟར་ནམ་མཁའ་དེ་ལ་གོས་པར་མི་འགྱུར་དང། །ཇི་ལྟར་དེ་ཡི་  
རང་བཞིན་གོས་པར་མི་འགྱུར་དང། །ཇི་ལྟར་དེ་ཡི་རང་བཞིན་ངོ་བོ་ཉིད་ཀྱིས་གསོབ། །དེ་བཞིན་དགེ་སྦྱོང་དག་ལ་སྟོང་པའི་ཆོས་རྣམས་སོ། །ཇི་ལྟར་གང་གིས་ནམ་མཁའ་བསྡིགས་  
པ་དང། །ཇི་ལྟར་ནམ་དུ་ཡང་ནི་གཤེ་བར་མི་འགྱུར་བ། །དེ་བཞིན་དགེ་སྦྱོང་དག་ལ་ཆོས་རྣམས་གང་དག་ཡིན། །དེ་དག་ནམ་མཁའ་བཞིན་དུ་གོས་པ་མེད་ཆོས་རྣམས། །ཆོས་  
འདིར་དགེ་སྦྱོང་གང་དག་ལེགས་པར་བསླབ་རྣམས་དང། །གཞན་དག་སློབ་པ་རྣམས་དང་སློབ་པར་འགྱུར་བ་རྣམས། །འདི་ལ་ནམ་དུའང་གང་དག་འཆགས་པར་མི་འགྱུར་བ། །ང་  
  
  
༄༅། །ཡིས་དེ་དག་དགེ་སྦྱོང་ལེགས་བསླབ་རྣམས་སུ་བསྟན། །ཇི་ལྟར་མཁའ་ལ་ནམ་ཡང་ལག་པ་མི་ཐོགས་དང། །རྡུལ་དང་དུ་བ་རྣམས་ཀྱིས་གོས་པར་མི་  
འགྱུར་དང། །ཇི་ལྟར་ལམ་ནི་ནམ་ཡང་བྱེད་པར་མི་འགྱུར་བ། །ཆོས་ལ་དེ་བཞིན་མོས་པ་རྣམས་ནི་དགེ་སྦྱོང་ཡིན། །ཇི་ལྟར་སྤྲིན་དང་བྲལ་བར་གྱུར་བའི་ནམ་མཁའ་ལ། །ཟླ་བ་ཐོགས་  
པ་མེད་པར་མཁའ་ལ་འགྲོ་བྱེད་ཀྱང། །བདག་གིས་བར་སྣང་ལ་ནི་སྣང་བར་བྱ་སྙམ་དུ། །དེ་ལ་རྣམ་རྟོག་དེ་ནི་འབྱུང་བར་མི་འགྱུར་བཞིན། །རྒོད་མེད་བདག་ཉིད་དགེ་སློང་ཟླ་བ་ལྟ་  
བུ་ཡིས༑ ༑སྦྱིན་པའི་བདག་པོའི་ཁྱིམ་རྣམས་སུ་ནི་འགྲོ་བར་བྱ་།རྒོད་མེད་ང་རྒྱལ་རྣམ་གྲོལ་སེམས་དང་ལྡན་པ་དང། །འཇིག་རྟེན་ཆོས་རྣམས་ཀྱིས་ནི་མ་གོས་སེམས་ལྡན་བྱ། །  
ཁྱིམ་རྣམས་ལ་ནི་ང་རྒྱལ་སྤངས་ནས་བསྟེན་པར་བྱ། །དེར་ཕྱིན་ནས་ཀྱང་ཆོས་ཉིད་རབ་ཏུ་བརྗོད་པར་བྱ། །བདེ་དང་རྙེད་པའི་ཕྱིར་ནི་འདོད་པའང་སྤངས་ནས་སུ། །འཇིག་རྟེན་རྣམ་  
དག་ཚུལ་ཁྲིམས་ཅན་དུ་གནས་པར་བྱ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་འོད་སྲུང་ཆེན་པོ་ལ་བཀའ་སྩལ་པ། འོད་སྲུང་ལོངས་ཤིག་ལོངས་ལ་རང་གི་སྟན་ལ་  
འདུག་ཅིག་འོད་སྲུང། ཁྱོད་ལ་ཆོས་ཀྱི་ཐེ་ཚོམ་ཇི་སྙེད་ཡོད་པ་དེ་དག་དེ་བཞིན་གཤེགས་པ་ལ་དྲིས་ཤིག་དང། འོད་སྲུང། ངས་དྲིས་པ་ལན་བཏབ་པས་ཁྱོད་ཀྱི་སེམས་རངས་  
  
  
།དེ་ནས་ཚེ་དང་ལྡན་པ་འོད་སྲུང་ཆེན་པོ་སའི་སྟེང་དེ་ནས་ལངས་ཏེ་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ནས་ཕྱོགས་གཅིག་ཏུ་འདུག་གོ་དེ་ནས་བཅོམ་ལྡན་  
འདས་ཀྱིས་ཡང་རྫུ་འཕྲུལ་ཇི་ལྟ་བུ་མངོན་པར་འདུ་བྱ་བ་མངོན་པར་འདུ་མཛད་པས་ཛམྦུའི་གླིང་འདི་ན་དགེ་སློང་དང། དགེ་སློང་མ་དང། དགེ་བསྙེན་དང། དགེ་བསྙེན་མ་ཇི་སྙེད་གནས་པ་  
དེ་དག་ཐམས་ཅད་རྒྱལ་པོའི་ཁབ་འོད་མའི་ཚལ་བྱ་ཀ་ལནྟ་ཀ་གནས་པ་ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས་བཅོམ་ལྡན་འདས་ཀྱི་ཞབས་ལ་མགོ་བོས་  
ཕྱག་བཙལ་ཏེ་ཕྱོགས་གཅིག་ཏུ་འཁོད་ནས་དགེ་སློང་དང། དགེ་སློང་མ་དང། དགེ་བསྙེན་དང། དགེ་བསྙེན་མ་དང། ལྷ་དང། ཀླུ་དང་གནོད་སྦྱིན་དང། དྲི་ཟ་དང། ལྷ་མ་ཡིན་དང་  
ནམ་མཁའ་ལྡིང་དང། མི་འམ་ཅི་དང། ལྟོ་འཕྱེ་ཆེན་པོ་གང་དག་ཡིན་པ་དེ་དག་ཀྱང་འོད་མའི་ཚལ་བྱ་ཀ་ལནྟ་ཀ་གནས་པར་ཞུགས་ཏེ། དེ་དག་ཞུགས་ནས་མཐའ་ཡས་ཤིང་དཔག་ཏུ་  
མེད་པར་ཤེས་པར་འགྱུར་བ་དེ་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་དོ། །དེ་ནས་བཅོམ་ལྡན་འདས་ཀྱིས་ཡང་རྫུ་འཕྲུལ་ཇི་ལྟ་བུ་མངོན་པར་འདུ་བྱ་བ་མངོན་པར་  
འདུ་མཛད་པས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་རྒྱལ་པོ་ཆེན་པོ་བཞི་དང། ལྷ་རྣམས་ཀྱི་དབང་པོ་བརྒྱ་བྱིན་དང། ཚངས་པ་དང། ཚངས་པ་ཆེན་པོ་དང། འོད་  
  
  
༄༅། །གསལ་དང། མི་ཆེ་བ་དང། མི་གདུང་བ་དང། ཤིན་ཏུ་མཐོང་བ་དང། འོག་མིན་གྱི་ལྷའི་བུ་ཇི་སྙེད་པ་དེ་དག་ཐམས་ཅད་སངས་རྒྱས་ཀྱི་མཐུས་རྒྱལ་པོའི་ཁབ་  
འོད་མའི་ཚལ་བྱ་ཀ་ལནྟ་ཀ་གནས་པ་ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་  
འཁོད་ནས། བཅོམ་ལྡན་འདས་ལ་ཐལ་མོ་སྦྱར་ཏེ་ཕྱག་འཚལ་བར་འགྱུར་བ་དེ་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་དོ། །དེ་ནས་བཅོམ་ལྡན་འདས་ཀྱིས་ཡང་  
རྫུ་འཕྲུལ་ཇི་ལྟ་བུ་མངོན་པར་འདུ་བྱ་བ་མངོན་པར་འདུ་མཛད་པས་ཀླུའི་རྒྱལ་པོ་རྒྱ་མཚོ་དང། མ་དྲོས་པ་དང། སྣམ་བུའི་དབང་ཕྱུག་དང། གཽ་ཏ་མ་དང། དགའ་བོ་དང། ཉེ་དགའ་དང་  
གཟི་ཅན་དང། འཇོག་པོ་དང། རབ་མཛེས་དང། ཨེ་ལའི་འདབ་དང། དེ་དག་དང། གཞན་ཡང་ཀླུ་བྱེ་བ་ཕྲག་སྟོང་སངས་རྒྱས་ཀྱི་མཐུས་བཅོམ་ལྡན་འདས་ག་ལ་བ་དེར་དོང་སྟེ་ལྷགས་  
ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ། ཕྱོགས་གཅིག་ཏུ་འཁོད་ཅིང་རྒྱ་ཆེན་པོའི་ལྷ་དང། ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་  
དང། མི་འམ་ཅི་དང། ལྟོ་འཕྱེ་ཆེན་པོ་དང། དགེ་སློང་དང། དགེ་སློང་མ་དང། དགེ་བསྙེན་དང། དགེ་བསྙེན་མ་དེ་དག་ཐམས་ཅད་ཀྱང་སངས་རྒྱས་ཀྱི་མཐུས་འོད་མའི་ཚལ་བྱ་ཀ་ལནྟ་ཀ་  
  
  
པར་འགྱུར་བ་དེ་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་དོ། །དེ་ནས་བཅོམ་ལྡན་འདས་ཀྱིས་  
ཚེ་དང་ལྡན་པ་མཽངྒལ་གྱི་བུ་ཆེན་པོ་ལ་བཀའ་སྩལ་པ་མཽངྒལ་གྱི་བུ། ཁྱོད་ལོངས་ལ་དེ་བཞིན་གཤེགས་པའི་གདན་ཤོམས་ཤིག་དེ་བཞིན་གཤེགས་པ་དེ་ལ་བཞུགས་ནས་  
ཐེ་ཚོམ་ཐམས་ཅད་གཅོད་པ་ཞེས་བྱ་བའི་ཆོས་ཀྱི་རྣམ་གྲངས་ཡང་དག་པར་སྟོན་པར་འགྱུར། སེམས་ཅན་ཐམས་ཅད་ཀྱི་བསམ་པ་སྒྲུབ་པའི་སྤྱོད་པ་ཡང་དག་པར་སྟོན་པར་འགྱུར། སེམས་  
ཅན་ཐམས་ཅད་ཡང་དག་པར་ཚིམ་པའི་ཆོས་ཀྱི་རྣམ་གྲངས་ཡང་དག་པར་སྟོན་པར་འགྱུར། སེམས་ཅན་ཐམས་ཅད་ཆོས་ལ་ཡང་དག་པར་གཞོལ་བའི་ཚུལ་གྱི་སྒོ་རྒྱ་མཚོའི་ཕྱག་རྒྱ་ཡང་  
དག་པར་སྟོན་པར་འགྱུར། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་གྱི་སྤྱོད་པ་སྒྲུབ་པ་ཡང་དག་པར་སྟོན་པར་འགྱུར། སངས་རྒྱས་ཀྱི་ཆོས་སྒྲུབ་པ་ཡང་དག་པར་སྟོན་པར་  
འགྱུར༑ སེམས་ཅན་ཡོངས་སུ་སྨིན་པར་བྱ་བ་སྒྲུབ་པ་ཡང་དག་པར་སྟོན་པར་འགྱུར། སྦྱིན་པའི་ཕ་རོལ་ཏུ་ཕྱིན་པ་སྒྲུབ་པ་ཡང་དག་པར་སྟོན་པར་འགྱུར་བ་ནས་ཤེས་རབ་ཀྱི་ཕ་  
རོལ་ཏུ་ཕྱིན་པ་སྒྲུབ་པའི་བར་དུ་ཡང་དག་པར་སྟོན་པར་འགྱུར་ཆོས་ཐམས་ཅད་ཀྱི་ཚུལ་གྱི་སྒོ་སྒྲུབ་པ་ཡང་དག་པར་སྟོན་པར་འགྱུར། སེམས་ཅན་ཐམས་ཅད་ཀྱི་དབང་པོ་སྒྲུབ་པ་  
  
  
༄༅། །ཡང་དག་པར་སྟོན་པར་འགྱུར། སེམས་ཅན་ཐམས་ཅད་ཀྱི་གནས་པའི་སྤྱོད་པ་སྒྲུབ་པ་ཡང་དག་པར་སྟོན་པར་ཡང་འགྱུར། འཁོར་བཞི་ཡང་དག་པར་ཚིམ་  
པར་བྱེད་པར་འགྱུར། ལྷ་དང། ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མིའམ་ཅི་དང། ལྟོ་འཕྱེ་ཆེན་པོའི་འཁོར་ཀྱང་ཡང་དག་པར་ཚིམ་པར་  
བྱེད་པར་འགྱུར། འདས་པའི་དུས་ལ་མ་ཆགས་མ་ཐོགས་པའི་ཡེ་ཤེས་མཐོང་བ་དང། དེ་བཞིན་དུ་ད་ལྟར་དང། མ་འོངས་པའི་དུས་ལ་མ་ཆགས་མ་ཐོགས་པའི་ཡེ་ཤེས་མཐོང་བ་  
དང། ལས་ཀྱི་རྣམ་པར་སྨིན་པ་དང། སྤྱོད་པ་དང། སྨོན་ལམ་རྣམས་དང། ཡེ་ཤེས་ཀྱི་ཕྱོགས་ཙམ་ཞིག་ཡང་དག་པར་སྟོན་པར་འགྱུར་རོ། །དེ་ནས་ཚེ་དང་ལྡན་པ་མཽངྒལ་གྱི་བུ་  
ཆེན་པོ་སྟན་ལས་ལངས་ཏེ། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ནས༑ བཅོམ་ལྡན་འདས་ཀྱི་གདན་འཕང་དུ་ཚངས་པའི་འཇིག་རྟེན་སྲིད་ཅིག་བཤམས་སོ། །སྟེང་གི་  
བར་སྣང་ལའང་བཅོམ་ལྡན་འདས་ཀྱི་འཆག་ས་རིན་པོ་ཆེ་སྣ་བདུན་ལས་བྱས་པ་ཀ་ཙ་ལིནྡའི་གོས་ལྟར་རེག་ན་བདེ་བ། སྲིད་ཀྱི་ཚད་ནི། སྟོང་གི་འཇིག་རྟེན་གྱི་ཁམས་དང་ལྡན་པ། རྒྱར་  
ནི༑ དཔག་ཚད་བདུན་བརྒྱ་དང་ལྡན་པ་ཞིག་བྱས་སོ། །འཆག་ས་དེ་ལའང་རྩིག་པ་རིམ་པ་བདུན་དང། རྟ་བབས་རིམ་པ་བདུན་དང་སྟེགས་བུ་རིམ་པ་བདུན་དང། དྲིལ་བུ་གཡེར་ཀའི་  
  
  
།འཆགས་དེའི་གཡས་གཡོན་དུའང་འདི་ལྟ་སྟེ། གསེར་དང། དངུལ་དང། ཤེལ་དང། བཻཌཱུརྱ་རིན་པོ་ཆེ་སྣ་བཞིའི་ཤིང་ལྗོན་པ་དག་  
མངོན་པར་སྤྲུལ་ཏོ། །གསེར་ལས་བྱས་པའི་ཤིང་ལྗོན་པ་རྣམས་ལ་དངུལ་གྱི་ལོ་མ་དག་དང། ཤེལ་གྱི་མེ་ཏོག་དག་དང། བཻ་ཌཱུརྱ་ལས་བྱས་པའི་འབྲས་བུ་དག་དང། དངུལ་ལས་བྱས་  
པའི་ཤིང་ལྗོན་པ་རྣམས་ལ་གསེར་གྱི་ལོ་མ་དག་དང། བཻཌཱུརྱ་ལས་བྱས་པའི་མེ་ཏོག་དག་དང། ཤེལ་ལས་བྱས་པའི་འབྲས་བུ་དག་དང། བཻཌཱུརྱ་ལས་བྱས་པའི་ཤིང་ལྗོན་པ་རྣམས་ལ་  
གསེར་གྱི་ལོ་མ་དག་དང། དངུལ་གྱི་མེ་ཏོག་དག་དང། ཤེལ་གྱི་འབྲས་བུ་དག་དང། ཤེལ་ལས་བྱས་པའི་ཤིང་ལྗོན་པ་རྣམས་ལ་གསེར་གྱི་ལོ་མ་དག་དང། དངུལ་གྱི་མེ་ཏོག་དག་དང་  
བཻཌཱུརྱ་ལས་བྱས་པའི་འབྲས་བུ་དག་མངོན་པར་སྤྲུལ་ཏོ། །ཤིང་ལྗོན་པ་ཐམས་ཅད་ཀྱི་བར་དག་ཏུའང་ཡན་ལག་བརྒྱད་དང་ལྡན་པའི་ཆུས་བཀང་བའི་རྫིང་ཐེམ་སྐས་བཞི་དང་ལྡན་པ། ཐེམ་  
སྐས་དེ་དག་ཀྱང་རིན་པོ་ཆེ་སྣ་བཞི་གསེར་དང། དངུལ་དང་བཻཌཱུརྱ་དང། ཤེལ་ལས་བྱས་པ། གསེར་གྱི་བྱེ་མ་བདལ་བ། ཨུཏྤ་ལ་དང། པདྨ་དང། ཀུ་མུ་ད་དང། པདྨ་དཀར་པོས་ཁེབས་པ་  
སྟེང་གི་བར་སྣང་ལའང་རིན་པོ་ཆེ་སྣ་བདུན་ལས་བྱས་པའི་དྲ་བའི་བླ་རེ་བྲེས་པ་ཞིག་མངོན་པར་སྤྲུལ་ཏོ། །འཆགས་དེའང་དར་གྱི་ལྡ་ལྡི་མང་པོས་དཔྱངས་པ། བདུག་སྤོས་དྲི་ཞིམ་པོས་བདུགས་  
  
  
༄༅། །པ༑ མི་བདུན་གྱི་སྲིད་ཙམ་དུ་མེ་ཏོག་སྣ་ཚོགས་ཀྱིས་བཅལ་བཀྲམ་པ་ཞིག་མངོན་པར་སྤྲུལ་ཏོ། །ཨུཏྤ་ལ་དང། པདྨ་དང། ཀུ་མུ་ད་དང། པདྨ་དཀར་པོ་དེ་དག་ལའང་  
མཽངྒལ་གྱི་བུ་དང་འདྲ་བའི་དགེ་སློང་དག་མངོན་པར་སྤྲུལ་ཏོ་།དེ་ནས་ཚེ་དང་ལྡན་པ་མཽངྒལ་གྱི་བུ་ཆེན་པོས་རྫུ་འཕྲུལ་གྱིས་བྱས་པའི་གདན་དེ་ལྟ་བུ་དེ་མངོན་པར་སྤྲུལ་ཏེ༑ བཅོམ་ལྡན་འདས་ཀྱི་  
ཐད་དུ་ཕྱིན་ནས་འདི་སྐད་ཅེས་གསོལ་ཏོ། །བཅོམ་ལྡན་འདས། བདག་གིས་གདན་བཤམས་ལགས་ན། དེའི་དུས་ལ་དབབ་པར་མཁྱེན་པར་མཛད་དུ་གསོལ། དེ་སྐད་ཅེས་གསོལ་བ་  
དང། བཅོམ་ལྡན་འདས་ཀྱིས་ཚེ་དང་ལྡན་པ་མཽངྒལ་གྱི་བུ་ཆེན་པོ་ལ་བཀའ་སྩལ་པ། མཽངྒལ་གྱི་བུ། ཁྱོད་ཀྱིས་གདན་བཤམས་ཟིན་ཏམ། བཅོམ་ལྡན་འདས། བདག་གིས་བཤམས་  
ལགས་སོ། །དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་ཡུལ་མཐའ་ཡས་པ་ལ་དམིགས་པ་སྒྲུབ་པ་ངེས་པར་སྟོན་པ་ལ་བཀའ་སྩལ་པ། རིགས་ཀྱི་  
བུ༑ ཁྱོད་ཀྱིས་དེ་བཞིན་གཤེགས་པའི་སེངྒེའི་ཁྲི་ཤོམས་ཤིག་དེ་བཞིན་གཤེགས་པ་དེ་ལ་བཞུགས་ནས་སེམས་ཅན་ཐམས་ཅད་ཡང་དག་པར་ཚིམ་པར་བྱེད་པ་ཞེས་བྱ་བའི་ཆོས་  
ཀྱི་རྣམ་གྲངས་ཡང་དག་པར་རབ་ཏུ་སྟོན་པར་འགྱུར་རོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཡུལ་མཐའ་ཡས་པ་ལ་དམིགས་པ་སྒྲུབ་པ་ངེས་པར་སྟོན་པས། བཅོམ་ལྡན་  
  
  
།གདན་དེ་ཤོམ་པ་ན་བྱང་ཆུབ་སེམས་དཔའ་ཇི་སྙེད་འདུས་པ་དེ་དག་ཐམས་ཅད་ཀྱིས་སེངྒེའི་གདན་དེར་རང་རང་གིས་བླ་གོས་དག་བཏིང་ངོ། །དེ་  
ནས་བཅོམ་ལྡན་འདས་འདི་སྙམ་དུ་དགོངས་ཏེ། བདག་གིས་ནི། འདི་ལྟ་སྟེ། ཐེ་ཚོམ་དང་སོམ་ཉི་བསལ་བའི་ཕྱིར་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་པ་གང་གིས་བྱང་  
ཆུབ་སེམས་དཔའ་དེ་དག་གི་སྤྱད་པ་སྒྲུབ་པ་དང། འཇུག་པ་སྒྲུབ་པ་དང། སྨོན་ལམ་སྒྲུབ་པ་དང། ཞིང་བཀོད་པ་སྒྲུབ་པ་དང། སེམས་ཅན་ཡོངས་སུ་སྨིན་པར་བྱ་བ་སྒྲུབ་པ་གང་དག་ཡིན་  
པ་དང། བྱང་ཆུབ་སེམས་དཔའ་དེ་དག་བྱང་ཆུབ་མངོན་པར་རྫོགས་པར་སངས་རྒྱས་པའི་སངས་རྒྱས་ཀྱི་ཞིང་རྣམས་སུ་སངས་རྒྱས་ཀྱི་ཞིང་གི་བཀོད་པ་འབྱུང་བ་དང། ཉན་ཐོས་ཕུན་སུམ་  
ཚོགས་པ་འབྱུང་བ་དང། བྱང་ཆུབ་སེམས་དཔའ་ཕུན་སུམ་ཚོགས་པ་འབྱུང་བ་དང། ཆོས་བསྟན་པ་ཕུན་སུམ་ཚོགས་པ་འབྱུང་བ་དང་ཆེ་ཕུན་སུམ་ཚོགས་པ་དང། མདོག་ཕུན་སུམ་  
ཚོགས་པ་དང། གཟུགས་ཕུན་སུམ་ཚོགས་པ་དང། མཚན་ཕུན་སུམ་ཚོགས་པ་དང། དཔེ་བྱད་ཕུན་སུམ་ཚོགས་པ་དང། ཡང་དག་པའི་སྦྱོར་བ་ཕུན་སུམ་ཚོགས་པ་དང། དམ་པའི་  
ཆོས་རབ་ཏུ་རྣམ་པར་མི་འཇིག་པ་ཕུན་སུམ་ཚོགས་པ་འབྱུང་བ་གང་དག་ཡིན་པ་དེ་དག་ཐམས་ཅད་རང་རང་གི་ཆོས་གོས་དག་ལས་མཐོང་བར་འགྱུར་བ་དེ་ལྟ་བུའི་རྫུ་འཕྲུལ་མངོན་  
  
  
༄༅། །པར་འདུ་བྱ་བ་དེས་ངེས་པར་མངོན་པར་འདུ་བྱའོ། །སྙམ་མོ། །དེ་ནས་བཅོམ་ལྡན་འདས་དྲན་པ་དང་མཁྱེན་བཞིན་དུ་གདན་དེ་ལ་བཞུགས་ཏེ། བཅོམ་ལྡན་  
འདས་གདན་དེ་ལ་བཞུགས་ནས་ཀྱང་ཡུལ་མཐའ་ཡས་པ་ལ་དམིགས་པ་སྒྲུབ་པ་ངེས་པར་སྟོན་པ་ཞེས་བྱ་བ་སངས་རྒྱས་ཀྱི་ཏིང་ངེ་འཛིན་ལ་སྙོམས་པར་ཞུགས་སོ། །དེ་བཞིན་གཤེགས་  
པ་ཏིང་ངེ་འཛིན་ལ་སྙོམས་པར་ཞུགས་ནས༑ དེ་ནས་དེ་མ་ཐག་ཏུ་བྱང་ཆུབ་སེམས་དཔའ་དེ་དག་གིས་རང་རང་གི་བླ་གོས་ཇི་སྙེད་པ་དེ་དག་བཅོམ་ལྡན་འདས་ཀྱི་གདན་དུ་བཏིང་ངོ། །དེ་དག་གིས་  
རང་རང་གི་ཆོས་གོས་དེ་དག་ལ་བདག་ཉིད་ཀྱི་སངས་རྒྱས་ཀྱི་ཞིང་གི་ཡོན་ཏན་བཀོད་པ་ཕུན་སུམ་ཚོགས་པ་ནས་རབ་ཏུ་རྣམ་པར་མི་འཇིག་པ་ཕུན་སུམ་ཚོགས་པའི་བར་དུའང་མཐོང་ངོ། །  
དེ་ནས་བྱང་ཆུབ་སེམས་དཔའ་དེ་དག་ཡང་དག་པར་ཚིམ་ཞིང་ཡིད་རངས་ཏེ། དགའ་བ་དང། དང་བ་ལ་གནས་ནས་བཅོམ་ལྡན་འདས་ལ་སྒྲ་སྐད་མཐུན་པར་ཚིགས་སུ་བཅད་དེ་བསྟོད་པ་  
ཆོ་ག་སྤྱོད་པ་ཡོན་ཏན་གནས་གྱུར་པ། །ཆོས་རྣམས་ཀུན་ལ་དབང་ལྡན་བསྙེངས་མི་མངའ། །ཡོན་ཏན་ཀུན་ལ་གནས་པས་ཁྱོད་མཛེས་ཏེ་།རྒྱལ་བ་དབང་ལྡན་ཏིང་འཛིན་ཡང་དག་གནས། །  
གཡོ་དང་སྒྱུ་ནི་ཁྱོད་ལ་ཡོངས་མི་མངའ། །ང་རྒྱལ་རྒོད་དང་ཚུལ་འཆོས་མི་མངའ་སྟེ། །རིག་དང་རྣམ་གྲོལ་དག་གི་སྤྱོད་པ་མཁྱེན། །ཏིང་འཛིན་དེ་ལ་གནས་པས་ཁྱོད་མཛེས་སོ། །དབང་  
  
  
།རྫུ་འཕྲུལ་མི་མཚུངས་བླ་ན་མེད་པ་བསྟན། །ཆགས་མེད་ཡེ་ཤེས་བསྟན་ཕྱིར་དབང་ལྡན་པ། །མ་འོངས་དུས་ནི་ཁྱོད་ཀྱིས་དེང་བསྟན་ཏོ། །མི་  
གཡོ་གོ་འཕང་ཞི་བ་ཐོབ་སྙམ་བགྱིད། །དེ་རིང་བྱང་ཆུབ་ལ་ནི་མཆིས་སྙམ་བགྱིད། །བདུད་དཔུང་བཅས་པ་རབ་ཏུ་བཅོམ་སྙམ་བགྱིད་།དེ་རིང་རིག་པ་རྗེས་སུ་ཐོབ་སྙམ་བགྱིད། །རྒྱལ་བས་  
གང་གིས་འདུས་བྱས་སྟོང་གཟིགས་པའི། །བླ་མེད་མིག་ནི་ཐོབ་པར་འགྱུར་སྙམ་བགྱིད། །ཆགས་མེད་ཡེ་ཤེས་ཁྱོད་ཀྱི་བཀའ་དྲིན་ལ་།མིག་ཀྱང་ཆགས་པ་མཆིས་པ་ཡོད་མ་ལགས། །  
རྣམ་པར་མཐོང་ཡང་ཅི་ཡང་མ་མཐོང་ཞིང། །ཆོས་ནི་གང་ལའང་ཞེ་འགྲས་མ་མཆིས་ཏེ། །གང་ལ་ཡིད་ནི་ཞེ་འགྲས་མ་མཆིས་པ། །དེ་ནི་སངས་རྒྱས་སྤྱན་མཆོག་དེ་ལགས་སོ། །ཇི་ལྟར་  
རྒྱལ་བའི་སངས་རྒྱས་སྤྱན་མཆོག་གིས། །ཁམས་གསུམ་ཤེས་ལ་མ་ཆགས་འཇུག་པ་བཞིན། །དངོས་དང་དངོས་མེད་མཉམ་མཚུངས་ཡིད་དང་ལྡན། །ཡང་དག་བརྩོན་ཞིང་རང་གི་མིག་  
ལ་གནས། །གང་ཚེ་རྒྱལ་བ་ཏིང་འཛིན་དེར་གནས་ཏེ། །དེ་རིང་དེ་དག་ཀུན་གྱིས་ཐོབ་སྙམ་བགྱིད། །དེ་དག་གིས་ནི་གཟུངས་སྒོ་དེ་དག་དང། །ཆོས་ལ་རྣམ་པར་གྲོལ་བའི་སྒོ་མཆོག་ཐོབ། །  
སྒོར་འཇུག་ཡོངས་སུ་སྦྱངས་བྱས་རྣམ་དག་པ། །རྒྱལ་བའི་བློ་ནི་ཡོང་ཡེ་ཉམས་མི་འགྱུར། །སྦྱིན་པ་ཆེན་པོའི་རྣམ་སྨིན་དེ་འདྲ་སྟེ། །ཁྲིམས་ཆེན་ཡོན་ཏན་དེ་དག་དེ་འདྲ་ལགས། །ཤེས་རབ་  
  
  
༄༅། །ཆེན་པོའི་ཡོན་ཏན་དེ་འདྲ་སྟེ། །སྔོན་ཆད་ཆོས་དེ་དག་ནི་བསྟེན་པ་མཛད། །ཁྱོད་ནི་གདན་བཞུགས་བསམ་གཏན་མཛད་པ་ན་།མི་ཡི་དབང་པོ་ཕྱོགས་བཅུར་ལྷང་ངེར་  
གྱུར༑ །རྒྱལ་སྲས་ཐུགས་ཀྱི་སྲས་པོ་འདུས་དེ་དག་གང་ནས་ཤི་འཕོས་ལས་ནི་ཅི་མཆིས་པ། །ལྷ་དང་ཀླུ་དང་མི་མིན་མིའམ་ཅི་།ཀུན་ལ་དེ་རིང་ཤེས་པ་དེ་འཇུག་གོ་ཀུན་ཏུ་སྣང་བར་  
གྱུར་པའི་ཏིང་འཛིན་ལ། །གང་གིས་བསྐལ་བྱེར་ཤེས་པ་དེ་བསྐྱེད་པ། །སོམ་ཉི་གཅོད་ཅིང་ཐེ་ཚོམ་སེལ་བ་ཡི། །མི་མཆོག་སེངྒེ་བཞིན་དུ་སྒྲོག་པར་འགྱུར། །བདག་དང་གཞན་ལ་  
ཕན་པ་ཚོལ་བ་ན། །འདི་ལྟར་སྔོན་ཆད་སྦྱིན་པ་སྩལ་ལགས་ཏེ་།འདི་ལ་སྦྱིན་པ་ཚུལ་ཁྲིམས་བཟོད་བརྩོན་གང། །སེམས་ཅན་ཀུན་ལ་དེ་འདྲར་བསྐལ་པ་མཉམ། །སེམས་ཅན་དེ་དག་  
ཐམས་ཅད་མ་བཏུད་པར། །འདི་ལྟར་སྦྱིན་དང་ཚུལ་ཁྲིམས་བཟོད་བརྩོན་གང། །སེམས་ཅན་ཀུན་ལ་ཀུན་ཏུ་མཁས་པས་ན། །འདི་ལ་ཏིང་འཛིན་འཇུག་དང་ཤེས་རབ་མཆོག་དེས་ན་  
ཁྱོད་ཀྱིས་ཏིང་འཛིན་རྣམ་པར་སྦྱངས། །དཔའ་བོ་དེ་རིང་གདན་ལ་བཞུགས་པ་ལ། །ཐལ་མོ་སྦྱར་ནས་ཁྱོད་ལ་ཞུ་ལགས་ན། །སོམ་ཉི་གཅད་ཅིང་ཐེ་ཚོམ་བསལ་དུ་གསོལ། །དེང་འདིར་  
ཆོས་ལ་ཀུན་ཏུ་སྣང་ཐོབ་ཅིང། །ཐེ་ཚོམ་བྲལ་ཏེ་སྣང་བ་ཐོབ་གྱུར་པས། །སེམས་ཅན་གང་དག་འབྱུང་དང་བདག་ཅག་ལ། །ཆོས་ཀྱི་ཚུལ་ནི་ཡུན་རིང་གནས་པར་འགྱུར། །གླེང་གཞིའི་ལེའུ་  
  
  
། །།ཡང་དེའི་ཚེ་འཁོར་འདུས་པ་དེ་ཉིད་དུ་པདྨ་དཔལ་གྱི་སྙིང་པོ་ཞེས་བྱ་བ་གཞོན་ནུར་གྱུར་པ་ཞིག་འདུས་པར་གྱུར་ཏེ་འདུག་གོ་དེ་ནས་པདྨ་དཔལ་གྱི་སྙིང་  
པོ་གཞོན་ནུར་གྱུར་པ་སྟན་ལས་ལངས་ཏེ་བླ་གོས་ཕྲག་པ་གཅིག་ཏུ་གཟར་ནས་པུས་མོ་གཡས་པའི་ལྷ་ང་ས་ལ་བཙུགས་ཏེ། བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས་  
འདུག་གོ་དེ་ལྟར་འདུག་པ་དེའི་སེམས་ལ་རྣམ་པར་རྟོག་པ་འདི་ལྟ་བུ་བྱུང་སྟེ། བདག་ནི། དེ་བཞིན་གཤེགས་པ་ལ་ཆོས་ཀྱི་སྒོ་རྣམས་ཞུ་བར་འདོད་པ་ཡིན། རྡོ་རྗེའི་ཚིག་རྣམས་དང། རྒྱུན་  
མི་གཅོད་པ་སྒྲུབ་པའི་ཚིག་རྣམས་ཞུ་བར་འདོད་པ་ཡིན། སྨྲ་བ་ཐམས་ཅད་ཚར་གཅད་པ་སྒྲུབ་པའི་ཚིག་རྣམས་དང། རིམ་པར་ཕྱེ་བའི་ཚིག་རྣམས་དང། ཆོས་ཐམས་ཅད་བསྡུ་བའི་ཚིག་  
རྣམས་ཞུ་བར་འདོད་པ་ཡིན་ན། རིགས་ཀྱི་བུ་དང། རིགས་ཀྱི་བུ་མོ་དག་ཕྱག་རྒྱའི་སྒོ་གང་དག་ལ་བསླབ་ན། ཆོས་ཐམས་ཅད་ལ་སྒྲིབ་པ་མེད་པའི་མིག་དང་ཤེས་པ་ལ་མཁས་པ་ཉིད་རྗེས་སུ་  
ཐོབ་པར་འགྱུར། བཅོམ་ལྡན་འདས། ཀྱེ་མ་བདག་གིས་བསམ་པའི་ཚོགས་གང་དག་དང། འཇུག་པ་སྒྲུབ་པ་གང་དག་གི་གོ་ཆ་བགོས་པ། སྔོན་གྱི་དགེ་བའི་རྩ་བའི་ཚོགས་སྐྱེ་བ་ལ་བསམ་པ་སྒྲུབ་  
པའི་ཚོགས་ལ་དགོངས་པར་འགྱུར་སྙམ་མོ། །དེ་ནས་བཅོམ་ལྡན་འདས་ཀྱིས་པདྨ་དཔལ་གྱི་སྙིང་པོ་གཞོན་ནུར་གྱུར་པའི་བསམ་པ་ཐུགས་སུ་ཆུད་ཅིང་སྨོན་ལམ་དང། དགེ་བའི་རྩ་བའི་ཚོགས་སྒྲུབ་  
  
  
༄༅། །པ་ཐུགས་སུ་ཆུད་ནས་དེའི་ཚེ་ཕྱོགས་བཞིར་རྣམ་པར་གཟིགས་སོ། །ཕྱོགས་བཞིར་གཟིགས་པ་ན་བཅོམ་ལྡན་འདས་ཀྱི་ཞལ་གྱི་སྒོ་ནས་འོད་ཟེར་ཆེན་པོ་བཞི་  
བྱུང་སྟེ། དེ་དག་བྱུང་ནས་འཇིག་རྟེན་གྱི་ཁམས་མཐའ་ཡས་མུ་མེད་པ་དག་ཏུ་དོང་ངོ། །འོད་ཟེར་དེ་དག་ཀྱང་ཤིང་ལྗོན་པའམ། རྩིག་པའམ། རིའམ། སའམ། བར་སྣང་གང་དུ་  
བབ་པ་དེ་དག་ཐམས་ཅད་གསེར་གྱི་ཁ་དོག་གཅིག་ཏུ་གྱུར་ཏོ། །ཕྱོགས་དང་ཕྱོགས་མཚམས་ཐམས་ཅད་དུའང་འོད་ཟེར་དེ་དག་ཐོགས་པ་མེད་པར་རབ་ཏུ་དོང་སྟེ། དེ་ལྟར་  
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་འོད་དེ་དག་གིས་རེག་པའི་སེམས་ཅན་ཇི་སྙེད་པ་དེ་དག་ཐམས་ཅད་ཀྱིས་རང་གི་ལུས་དག་གསེར་གྱི་ལུས་ལྟ་བུར་ཤེས་སོ། །གང་  
དག་འདོད་ཆགས་ཀྱི་ཡོངས་སུ་གདུང་བས་ཡོངས་སུ་གདུངས་པ་དང་ཞེ་སྡང་གི་ཡོངས་སུ་གདུང་བས་ཡོངས་སུ་གདུངས་པ་དང། གཏི་མུག་གི་ཡོངས་སུ་གདུང་བས་ཡོངས་སུ་  
གདུངས་པ་དེ་དག་ཐམས་ཅད་ཀྱིས་ནི། བདག་ཉིད་འདོད་ཆགས་ཆུང་བ་དང། ཞེ་སྡང་ཆུང་བ་དང། གཏི་མུག་ཆུང་བར་མངོན་པར་ཤེས་སོ། །སྟོང་གསུམ་གྱི་སྟོང་ཆེན་པོའི་འཇིག་རྟེན་  
གྱི་ཁམས་འདི་ན་སེམས་ཅན་དམྱལ་བ་ཇི་སྙེད་ཡོད་པ་དེ་དག་ཏུ་སེམས་ཅན་སྐྱེས་པ་གང་དག་སྡུག་བསྔལ་ཚ་བ། མི་བཟད་པ། འཆི་བའི་མཐར་བྱེད་པའི་ཚོར་བ་ཉམས་སུ་མྱོང་བ་དེ་དག་ཐམས་  
  
  
བཅོམ་ལྡན་འདས་ཀྱི་མཐུ་དང། བྱང་ཆུབ་སེམས་དཔའ་དེའི་སྔོན་གྱི་སྨོན་ལམ་གྱི་མཐུས་བདེ་བ་སྙམ་དུ་ཤེས་པར་གྱུར་ཏོ། །སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་  
ཁམས་ན་ལས་ཀྱི་སྒྲིབ་པས་བསྒྲིབས་པ་དང། ཉོན་མོངས་པའི་སྒྲིབ་པས་བསྒྲིབས་པ་དང། ལས་ཀྱི་རྣམ་པར་སྨིན་པའི་སྒྲིབ་པས་བསྒྲིབས་པར་གྱུར་པའི་སེམས་ཅན་ཇི་སྙེད་ཡོད་པ་དེ་  
དག་ཐམས་ཅད་ཀྱིས་ཀྱང། བཅོམ་ལྡན་འདས་ཀྱི་མཐུ་དང། བྱང་ཆུབ་སེམས་དཔའ་དེའི་སྔོན་གྱི་སྨོན་ལམ་གྱིས་སྒྲིབ་པ་དང་བྲལ་བར་གྱུར་ཏོ། །དེའི་ཚེ་སེམས་ཅན་རྣམས་ཀྱི་དགེ་བའི་རྩ་བ་ཆེར་  
གསལ་བར་བྱ་བའི་ཕྱིར། བཅོམ་ལྡན་འདས་ཀྱིས་སྤུའི་ཁུང་བུ་ཐམས་ཅད་ནས་འོད་ཟེར་དག་བྱུང་སྟེ། འོད་ཟེར་དེ་དག་ཀྱང་ཤར་ཕྱོགས་སུ་འཇིག་རྟེན་གྱི་ཁམས་ཚད་མེད་པ་དག་འདས་སོ། །  
དེ་བཞིན་དུ་ལྷོ་དང། ནུབ་དང། བྱང་དང། སྟེང་དང། འོག་ཏུ་འཇིག་རྟེན་གྱི་ཁམས་ཚད་མེད་པ་དག་འདས་སོ། །དེ་ནས་བཅོམ་ལྡན་འདས་ཀྱིས་འོད་ཟེར་དེ་དག་ཕྱུང་ནས་གསུང་བསལ་བའི་སྒྲ་  
མཛད་དོ། །གསུང་བསལ་བའི་སྒྲ་དེས་ཀྱང་འཇིག་རྟེན་གྱི་ཁམས་ཐམས་ཅད་མངོན་པར་གོ་བར་གྱུར་ཏོ། །དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་པ་དག་འདས་པ་ན་འཇིག་རྟེན་གྱི་  
ཁམས་གདུགས་གཅིག་པ་ཞེས་བྱ་བ་དེ་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེའི་བཀོད་པ་གཅིག་པ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་  
  
  
༄༅། །ཆོས་ཀྱང་སྟོན་ཏོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེའི་བཀོད་པ་གཅིག་པ་དེས་བྱང་  
ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་འདི་ནི། ངའི་འོག་ཏུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འགྱུར་རོ། །  
ཞེས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །དེ་ནས་དེ་བཅོམ་ལྡན་འདས་དེ་བཞིན་གཤེགས་པ་རིན་པོ་ཆེའི་བཀོད་པ་གཅིག་པ་ག་ལ་བ་དེར་སོང་སྟེ་ཕྱིན་  
ནས། བཅོམ་ལྡན་འདས་དེ་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་གསུང་བསལ་བའི་སྒྲ་དང། འོད་ཀྱི་སྣང་བ་ཆེན་པོ་གདའ་བ་དེ་སུའི་ལགས། དེ་སྐད་ཅེས་གསོལ་པ་དང་  
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེའི་བཀོད་པ་གཅིག་པས་བྱང་ཆུབ་སེམས་དཔའ་དྲ་བ་ཅན་གྱི་འོད་ལ་བཀའ་  
སྩལ་པ༑ རིགས་ཀྱི་བུ། ནུབ་ཕྱོགས་སུ་སངས་རྒྱས་ཀྱི་ཞིང་འདི་ནས་འཇིག་རྟེན་གྱི་ཁམས་ཚད་མེད་གྲངས་མེད་པ་དག་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ། དེ་  
ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་འདི་ལྟ་སྟེ། བྱང་ཆུབ་སེམས་དཔའི་སྡེ་སྣོད་སེམས་  
  
  
ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏོ། །འཁོར་དེར་བྱང་ཆུབ་སེམས་དཔའ་སེམས་དཔའ་ཆེན་པོ་པདྨ་དཔལ་གྱི་སྙིང་པོ་ཞེས་  
བྱ་བ་འདུས་ཏེ། བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་དེ་ལ་འདི་ལྟ་སྟེ། ཆོས་ཐམས་ཅད་ལ་ཡང་དག་པར་གཞོལ་བའི་ཕྱག་རྒྱ་ཡི་གེ་མངོན་པར་སྒྲུབ་པའི་སྒོ་ཞུ་བར་  
འདོད་དོ། །དྲ་བ་ཅན་གྱི་འོད། སངས་རྒྱས་ཀྱི་ཞིང་དེ་ན་བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་པའི་གོ་ཆ་བགོས་པ། ཐ་མི་དད་པར་སྤྱོད་པའི་གོ་ཆ་བགོས་པ་  
དག་འཁོར་དེར་འདུས་ཏེ་འཁོད་དོ། །དྲ་བ་ཅན་གྱི་འོད། བྱང་ཆུབ་སེམས་དཔའ་སེམས་དཔའ་ཆེན་པོ་གོ་ཆ་དེ་དག་དང་ལྡན་པ་དེ་དག་གིས་སངས་རྒྱས་ཀྱི་ཞིང་གཞན་དག་ཀྱང་སྟོངས་སོ། །  
དྲ་བ་ཅན་གྱི་འོད། དེ་བཞིན་གཤེགས་པ་ཤཱཀྱ་ཐུབ་པ་དེའི་སངས་རྒྱས་ཀྱི་ཞིང་དུ་སྐྱེས་པ་གང་དག་ཡིན་པ་དེ་དག་མཐོང་བ་དང་ཐོས་པའང་བྱང་ཆུབ་སེམས་དཔའ་དེ་དག་གི་གཅེས་སྤྲས་  
བྱེད་པར་ང་སྨྲ་ན། དྲ་བ་ཅན་གྱི་འོད། གང་དག་གིས་དེ་དག་མཐོང་ནས་བཀུར་སྟི་བྱེད་དམ། བླ་མར་བྱེད་དམ། རི་མོར་བྱེད་དམ་མཆོད་པར་བྱེད་དམ། འདྲི་བར་བྱེད་པ་ལྟ་ཅི་སྨོས། དེ་  
ནས་དེ་བཞིན་གཤེགས་པ་རིན་པོ་ཆེའི་བཀོད་པ་གཅིག་པ་དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་ཀྱིས་འདི་སྐད་ཅེས་གསོལ་ཏོ། །བཅོམ་ལྡན་འདས། དེ་  
  
  
༄༅། །བཞིན་གཤེགས་པ་ཤཱཀྱ་ཐུབ་པ་དེ་ལ་ལྟ་བ་དང། ཕྱག་བགྱི་བ་དང། བསྙེན་བཀུར་བགྱི་བ་དང། བྱང་ཆུབ་སེམས་དཔའ་སེམས་དཔའ་ཆེན་པོ་བསམ་  
གྱིས་མི་ཁྱབ་པའི་གོ་ཆ་བགོས་པ་དེ་དག་བལྟ་བའི་སླད་དུ་འཇིག་རྟེན་གྱི་ཁམས་དེར་མཆི་ཞིང་འཇིག་རྟེན་གྱི་ཁམས་དེའང་བལྟ་བར་བགྱིའོ། །དེ་སྐད་ཅེས་གསོལ་པ་དང། དེ་བཞིན་  
གཤེགས་པ་རིན་པོ་ཆེའི་བཀོད་པ་གཅིག་པས་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་ལ་འདི་སྐད་ཅེས་བཀའ་སྩལ་ཏོ་།རིགས་ཀྱི་བུ། དེའི་དུས་ལ་ད་བབ་  
པར་ཤེས་ན་སོང་ལ་སངས་རྒྱས་ཀྱི་ཞིང་དེར་ཤེས་བཞིན་དུའང་སྤྱོད་ཅིག་དེ་ཅིའི་ཕྱིར་ཞེ་ན། རིགས་ཀྱི་བུ། འཇིག་རྟེན་གྱི་ཁམས་མི་མཇེད་དེ་ན་གནས་པའི་བྱང་ཆུབ་སེམས་  
དཔའ་སེམས་དཔའ་ཆེན་པོ་དེ་དག་བསྙེན་པར་དཀའ་བའི་ཕྱིར་རོ། །དེ་ནས་དེ་བཞིན་གཤེགས་པ་རིན་པོ་ཆེའི་བཀོད་པ་གཅིག་པས་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་  
བ་ཅན་གྱི་འོད་ལ་ལག་པ་ལྟ་བུའི་ཨུཏྤ་ལ་བྱིན་ཏེ། དྲ་བ་ཅན་གྱི་འོད། དེ་བཞིན་གཤེགས་པ་ཤཱཀྱ་ཐུབ་པ་དེ་ལ་ཁྱོད་ཀྱིས་ལག་པ་ལྟ་བུའི་ཨུཏྤ་ལ་འདིས་མཆོད་ཅིག་ངའི་ཚིག་གིས་  
བཅོམ་ལྡན་འདས་དེ་བཞིན་གཤེགས་པ་རིན་པོ་ཆེའི་བཀོད་པ་གཅིག་པ་དེ་བཅོམ་ལྡན་འདས་ལ་གནོད་པ་ཆུང་ངམ། ཉམ་ང་བ་ཉུང་ངམ་བསྐྱོད་པ་ཡང་ངམ། སྟོབས་དང་བདེ་བར་རེག་  
  
  
།ཞེས་དེ་སྐད་ཅེས་གསོལ་ཅིག་དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་དེ་བཞིན་གཤེགས་པ་དགྲ་བཅོམ་པ་ཡང་  
དག་པར་རྫོགས་པའི་སངས་རྒྱས་རིན་པོ་ཆེའི་བཀོད་པ་གཅིག་པ་དེའི་ཞབས་ལ་མགོ་བས་ཕྱག་བཙལ་ཏེ་ལན་གསུམ་བསྐོར་བ་བྱས་ནས་བྱང་ཆུབ་སེམས་དཔའ་སེམས་དཔའ་ཆེན་པོ་  
ཚད་མེད་གྲངས་མེད་པ་དག་དང་ལྷན་ཅིག་ཏུ་འཇིག་རྟེན་གྱི་ཁམས་མི་མཇེད་ག་ལ་བ་དེར་སོང་སྟེ། སེམས་ཀྱི་སྐད་ཅིག་གཅིག་གིས་འཇིག་རྟེན་གྱི་ཁམས་མི་མཇེད་དེར་འདུག་པར་གྱུར་ཏོ། །  
དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་རྒྱལ་པོའི་ཁབ་འོད་མའི་ཚལ་བྱ་ཀ་ལནྟ་ཀ་གནས་པ་ག་ལ་བ་དེར་སོང་ནས་བཅོམ་ལྡན་འདས་ག་ལ་བ་དེར་ཡང་སོང་སྟེ་  
ཕྱིན་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་འདི་སྐད་ཅེས་གསོལ་ཏོ། །བཅོམ་ལྡན་འདས། བྱང་ཆུབ་སེམས་དཔའ་དྲ་བ་ཅན་གྱི་འོད་བཅོམ་ལྡན་འདས་ཀྱི་ཞབས་ལ་  
མགོ་བོས་ཕྱག་འཚལ་ལོ། །བཅོམ་ལྡན་འདས། བདག་དྲ་བ་ཅན་གྱི་འོད་ལགས་སོ། །བདེ་བར་གཤེགས་པ། བདག་དྲ་བ་ཅན་གྱི་འོད་ལགས་ཏེ་བཅོམ་ལྡན་འདས་ཀྱི་ཞབས་ལ་མགོ་བོས་  
ཕྱག་འཚལ་ལོ། །དེ་སྐད་ཅེས་གསོལ་པ་དང། བཅོམ་ལྡན་འདས་ཀྱི་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་ལ་འདི་སྐད་ཅེས་བཀའ་སྩལ་ཏོ། །དྲ་བ་ཅན་གྱི་འོད་  
  
  
༄༅། །ཁྱོད་ཡུན་རིང་དུ་འཚོ་བར་གྱུར་ཅིག་ཁྱོད་བདེ་བ་དང་ནད་མེད་པར་གྱུར་ཅིག་དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་བཅོམ་  
ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ནས་ཕྱོགས་གཅིག་ཏུ་འདུག་གོ་ཕྱོགས་གཅིག་ཏུ་འདུག་ནས་ཀྱང་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་ཀྱིས་  
བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདད་དེ་བཞིན་གཤེགས་པ་རིན་པོ་ཆེའི་བཀོད་པ་གཅིག་པ་བཅོམ་ལྡན་འདས་ལ་གནོད་པ་ཆུང་ངམ། ཉམ་ང་བ་ཉུང་ངམ་  
བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་གསོལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་  
རིན་པོ་ཆེའི་བཀོད་པ་གཅིག་པ་དེས་བཅོམ་ལྡན་འདས་ལ་ལག་པ་ལྟ་བུའི་ཨུཏྤ་ལ་འྡིའང་བསྐུར་ལགས་ན། བཅོམ་ལྡན་འདས། བྱང་ཆུབ་སེམས་དཔའ་དྲ་བ་ཅན་གྱི་འོད་ལས་ལག་  
པ་ལྟ་བུའི་ཨུཏྤ་ལ་བཞེས་སུ་གསོལ། དེ་ནས་བཅོམ་ལྡན་འདས་ཀྱིས་ལག་པ་ལྟ་བུའི་ཨུཏྤ་ལ་བཞེས་ནས་བྱང་ཆུབ་སེམས་དཔའ་མ་ཕམ་པ་ལ་བྱིན་ནོ། །དེ་ནས་བྱང་ཆུབ་སེམས་དཔའ་མ་  
ཕམ་པས་ལག་པ་ལྟ་བུའི་ཨུཏྤ་ལ་དེ་ཐོགས་ནས་བྱང་ཆུབ་སེམས་དཔའ་བཟང་སྐྱོང་ལ་སོགས་པ་ལྔ་བརྒྱ་ལ་སྨྲས་པ། རྒན་རབས་དག། ལག་པ་ལྟ་བུའི་ཨུཏྤ་ལ་འདི་ནི། དེ་བཞིན་གཤེགས་  
  
  
།དེ་ནས་བཟང་སྐྱོང་ལ་སོགས་པ་བྱང་ཆུབ་སེམས་དཔའ་ལྔ་བརྒྱ་པོ་དེ་དག་གིས་ལག་པ་ལྟ་བུའི་ཨུཏྤ་ལ་དེ་ཐོགས་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་  
ལྡན་འདས། བདག་ཅག་དེ་ལྟར་ཡང་དག་པར་ཞུགས་པ་ལགས་ན། ཅི་བདག་ཅག་བྱང་ཆུབ་སེམས་དཔའི་སྤྱད་པ་སྤྱོད་པ་ན་སེམས་ཅན་གང་དག་གིས་མིང་ཐོས་པར་གྱུར་པ་དེ་ཐམས་ཅད་བླ་ན་  
མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་འགྱུར་ལགས་སམ། བཅོམ་ལྡན་འདས། ལག་པ་ལྟ་བུའི་ཨུཏྤ་ལ་འདི་ནི། བྱང་ཆུབ་སེམས་དཔའ་མ་ཕམ་པས་བདག་ཅག་ལ་སྩལ་  
ལགས་ཏེ། བཅོམ་ལྡན་འདས། བདག་ཅག་གིས་ནི། ལག་པ་ལྟ་བུའི་ཨུཏྤ་ལ་འདི་རང་གི་སྨོན་ལམ་གྱི་སྟོབས་དང། སྤྱོད་པའི་སྟོབས་དང་བསམ་པའི་སྟོབས་དང། སེམས་ཅན་ཐམས་  
ཅད་ཡོངས་སུ་མི་གཏོང་བའི་སྟོབས་ཀྱིས་དེ་བཞིན་གཤེགས་པ་ལ་གསོལ་བ་འདེབས་པའི་སླད་དུ་ལག་པ་ལྟ་བུའི་ཨུཏྤ་ལ་དེ་གཏོར་བར་བགྱིའོ། །བཅོམ་ལྡན་འདས། ཤར་ཕྱོགས་ན་དེ་  
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཇི་སྙེད་ཅིག་བཞུགས་ཏེ་འཚོ་ཞིང་གཞེས་པ་དག་དང། གང་དག་མ་བྱུང་བ་དག་དང། འབྱུང་བར་འགྱུར་བ་དག་དང་  
འབྱུང་བའམ་འཇིག་པ་དེར་ཡང་བཅོམ་ལྡན་འདས། གཏོར་བར་བགྱིའོ་།དེ་བཞིན་དུ་ལྷོ་ཕྱོགས་དང། དེ་བཞིན་དུ་ནུབ་ཕྱོགས་དང། དེ་བཞིན་དུ་བྱང་ཕྱོགས་དང། དེ་བཞིན་དུ་འོག་གི་ཕྱོགས་དང་  
  
  
༄༅། །དེ་བཞིན་དུ་སྟེང་གི་ཕྱོགས་དང། དེ་བཞིན་དུ་ཕྱོགས་མཚམས་ཀྱི་འཇིག་རྟེན་གྱི་ཁམས་རྣམས་ན་སངས་རྒྱས་བཅོམ་ལྡན་འདས་ཇི་སྙེད་བྱུང་བ་དང། འབྱུང་བར་  
འགྱུར་བའི་འཇིག་རྟེན་གྱི་ཁམས་དེ་དག་ཏུའང་གཏོར་བར་བགྱིའོ་།བཅོམ་ལྡན་འདས། གང་སུ་དག་གིས་ལག་པ་ལྟ་བུའི་ཨུཏྤ་ལ་དེ་མཐོང་བར་གྱུར་པ་དེ་དག་ཐམས་ཅད་ཨུཏྤ་ལའི་དྲི་  
སྣོམ་པར་གྱུར་ཅིག་དེ་དག་ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་གྱུར་ཅིག་དེ་བཞིན་དུ་སངས་རྒྱས་ཀྱི་ཞིང་ཐམས་ཅད་དུའང་མཆི་བར་གྱུར་ཅིག་དེ་དག་  
གིས་ལག་པ་ལྟ་བུའི་ཨུཏྤ་ལ་དེ་གཏོར་ནས་དེ་ནས་དེ་མ་ཐག་ཏུ་བཅོམ་ལྡན་འདས་ཀྱིས་ཕྱག་གཡས་པས་རེག་སྟེ། ལག་པ་ལྟ་བུའི་ཨུཏྤ་ལ་དེ་བཅོམ་ལྡན་འདས་ཀྱིས་རེག་ནས་ཀྱང་དེ་ནས་  
དེ་མ་ཐག་ཏུ་སྐད་ཅིག་དེ་ཉིད་ལ་ཨུཏྤ་ལ་དེའི་ནང་ནས་དེ་བཞིན་གཤེགས་པའི་སྐུའི་ཕྱེད་མངོན་པར་བྱུང་ཞིང། ཨུཏྤ་ལ་རེ་རེ་ལས་ཀྱང་དེ་བཞིན་གཤེགས་པའི་སྐུ་ཕྱེད་མངོན་པར་བྱུང་  
སྟེ༑ དེ་བཞིན་གཤེགས་པའི་སྐུའི་ཕྱེད་པོ་དེ་དག་གིས་གང་དག་ཆོས་ཐམས་ཅད་སྒྱུ་མ་ལྟ་བུར་མི་ཤེས་ཤིང་མོས་པར་མི་བྱེད་ལ། ཆོས་ཐམས་ཅད་སྒྲིབ་པ་མེད་པ་དང། ཆོས་ཐམས་  
ཅད་མཚན་ཉིད་མེད་པར་མི་ཤེས་ཤིང་མོས་པར་མི་བྱེད། ཁོང་དུ་ཆུད་པར་མི་བྱེད་པ་དེ་དག་གི་སྟོན་པ་ནི། དེ་བཞིན་གཤེགས་པ་མ་ཡིན་ཞིང། དེ་དག་དེ་བཞིན་གཤེགས་པའི་ཉན་ཐོས་  
  
  
།ཞེས་དེ་ལྟ་བུའི་ཚིག་དེ་དག་གསུངས་ཏེ། གསུངས་ནས་ཀྱང་བཞུད་དོ། །ཚིགས་སུ་བཅད་པ་འདི་དག་ཀྱང་བཀའ་སྩལ་ཏོ། །སྒྱུ་མ་འདྲ་ཆོས་གཟུང་དུ་མེད་པ་སྟེ། །གཟུང་  
མིན་ཐམས་ཅད་ཆུ་ཟླ་འདྲ་བ་ཡིན། །སྟོང་པས་སྟོང་པའི་རང་བཞིན་མི་འཛིན་པ། །ཆོས་ཉིད་འདི་ནི་རྒྱལ་བས་དེ་འདྲར་གསུངས་།མཚན་ཉིད་མེད་ཆོས་རྣམ་དག་མཚན་ཉིད་ཡིན། །མཚན་  
ཉིད་མེད་པའི་རང་བཞིན་དེ་འདྲ་སྟེ། །བརྟགས་པས་སྟོང་ཞིང་བདག་མེད་ཆོས་རྣམས་ལ། །འཛིན་པ་མེད་ཅིང་རྩོད་པ་མེད་པར་འགྱུར། །གང་དག་དེ་ལྟར་ཆོས་ཉིད་དེ་འདོད་པ། །དེ་དག་སྟོན་པ་རྒྱལ་བ་  
མཐུ་བོ་ཆེ། །ཕྱོགས་བཅུར་འཇིག་རྟེན་སྤྱོད་པ་ཐམས་ཅད་ལ། །དེ་འདྲ་འདི་ནི་དེ་ཡི་བྱིན་རླབས་སོ། །དེ་ལྟར་དེ་བཞིན་གཤེགས་པའི་སྤྲུལ་པ་དེ་དག་གིས་ཚིགས་སུ་བཅད་པ་དེ་དག་གསུངས་ནས་  
ཕྱོགས་བཅུར་བཞུད་དོ། །བམ་པོ་གཉིས་པ། དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་དྲ་བ་ཅན་གྱི་འོད་ཀྱིས་འདི་སྐད་ཅེས་གསོལ་ཏོ། །བཅོམ་ལྡན་འདས། རིགས་ཀྱི་བུ་དེ་  
དག་གིས་ཇི་ཙམ་དུ་སྨོན་ལམ་དག་ཤིན་ཏུ་ཡོངས་སུ་སྦྱངས་པ་དང་སེམས་ཅན་གང་དག་གིས་དེ་དག་གི་སྨོན་ལམ་དེ་དག་ཐོས་པ་དང་མིང་ཡང་བསྒྲགས་པ་དེ་དག་སྡུག་བསྔལ་མང་པོས་རེག་  
པའི་སྡུག་བསྔལ་དེ་དག་ལས་ཡོངས་སུ་ཐར་པར་འགྱུར་བ་དང། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་འགྱུར་བ་ནི། ངོ་མཚར་ལགས་སོ། །བཅོམ་ལྡན་འདས། འོན་ཀྱང་  
  
  
༄༅། །བཅོམ་ལྡན་འདས་དང། རིགས་ཀྱི་བུ་དེ་དག་འཇིག་རྟེན་གྱི་ཁམས་འདིར་འབྱུང་བའི་ཆ་མ་ལགས་སོ། །དེ་ཅིའི་སླད་དུ་ཞེ་ན་བཅོམ་ལྡན་འདས། དཔེར་བགྱི་ན་  
སྐྱེས་པའམ་བུད་མེད་ལ་ལ་ཞིག་རིན་ཐང་མ་མཆིས་པའི་ནོར་བུ་རིན་པོ་ཆེ་དྲི་མ་ཐམས་ཅད་དང་བྲལ་བ། ཕན་པ་དང་བདེ་བ་ཐམས་ཅད་ཉེ་བར་སྒྲུབ་པར་བགྱིད་པའི་ནོར་བུ་རིན་པོ་ཆེ་དེའི་ཡོན་  
ཏན་བསྒྲགས་པ་ཐོས་ནས་ཡོངས་སུ་བཙལ་བར་སེམས་ཤིང། ནོར་བུ་རིན་པོ་ཆེ་དེའི་མཚན་མ་དག་ཀྱང་ལེགས་པར་འཛིན་པར་བགྱིད་ལ། ཆབ་ཁུངས་འམ་དེ་ལས་གཞན་མི་  
གཙང་བ་དང་འདྲེས་པའི་ཕྱོགས་དག་ན་ནོར་བུ་རིན་པོ་ཆེ་ཤིན་ཏུ་ཡོངས་སུ་བྱང་བ་དེ་འདམ་དུ་སྩལ་བ་མཐོང་ཞིང། ལྷག་པར་ཡང་ནོར་བུ་རིན་པོ་ཆེ་དེའི་ཁོར་ཡུག་ན་སྨྱིག་མ་མཁན་  
གྱི་རིགས་སམ། གདོལ་བའི་རིགས་སམ། གཡུང་པོའི་རིགས་སམ། དེ་དག་ལས་གཞན་ཡང་ཚེགས་ཀྱིས་འཚོ་བ་དམའ་བའི་རིགས་དག་མཆིས་པར་གྱུར་ན། དེ་དག་ནོར་བུ་རིན་  
པོ་ཆེ་དེའི་མིང་ཡང་མ་འཚལ་ན། ཡོན་ཏན་འཚལ་བར་འགྱུར་བ་ལྟ་སྨོས་ཀྱང་ཅི་འཚལ་ཏེ། དེ་ནི། གནས་མ་མཆིས་ལགས་སོ། །དེ་ནས་མི་དེས་མི་གཙང་བར་སྩལ་བའི་ནོར་བུ་རིན་  
པོ་ཆེ་དེ་མཐོང་ནས་ནོར་བུ་རིན་པོ་ཆེ་དེའི་སྣོད་ནི། མཛེས་པ་མ་ཡིན་ནོ། །ཞེས་དེ་སྐད་ཅེས་སྨྲ་བར་བགྱིད་ལ། དེ་ནས་དམའ་བའི་མི་དེ་དག་འདི་སྐད་ཅེས་སྨྲ་བར་བགྱིད་དེ། ཁྱོད་ཀྱིས་  
  
  
ཞེས་དེ་སྐད་ཅེས་སྨྲས་པ་དང། མི་དེས་ནོར་བུ་རིན་པོ་ཆེ་དེ་བསྟན་ལ། དེ་སྟོན་པ་ན་མི་བྱིས་པའི་རང་བཞིན་ཅན་དེ་དག་མ་འཚལ་  
བཞིན་དུ། ཀྱེ་མི་ཁྱོད་ཀྱིས་ནོར་བུ་རིན་པོ་ཆེ་དེའི་ཡོན་ཏན་ཅིའི་ཕྱིར་སྨྲས། ཁྱོད་ཀྱིས་གང་སྨྲས་པའི་ནོར་བུ་རིན་པོ་ཆེ་དེའི་ཡོན་ཏན་དེ་དག་ནི། ཡོད་པ་མ་ཡིན་ནོ། །ཁྱོད་ནི། རྫུན་དུ་སྨྲ་བ་  
གཞན་དུ་སྨྲ་བ་སྟེ། ཁྱོད་ཀྱི་ཚིག་དེ་དག་ཡིད་མི་ཆེས་སོ། །ཞེས་སྨྲས་ལ། དེའི་ཚེ་མི་དེས་ནོར་བུ་རིན་པོ་ཆེ་དེ་མི་གཙང་བའི་གནས་དེ་ནས་མངོན་པར་བཏེག་ཅིང་བླངས་ནས་མཆིས་ཏེ་  
དེ་ནས་ནོར་བུ་རིན་པོ་ཆེ་དེ་ཕྱུང་ནས་མི་དེ་མཆིས་མ་ཐག་ཏུ་མི་དབུལ་པོའི་རང་བཞིན་ཅན་དེ་དག་གཅིག་ལ་གཅིག་ཤིན་ཏུ་རབ་ཏུ་རྣམ་པར་འཁྲུགས་པར་གྱུར་ནས་དེའི་རྗེས་ལ་གནོད་པ་  
མང་པོས་ཡོངས་སུ་བསྐོར་བ་དེ་བཞིན་དུ། བཅོམ་ལྡན་འདས། བདག་ཅག་ནི། དགེ་བའི་རྩ་བ་ཆུང་ངུ་དང་ལྡན་པ་རྣམས་ཀྱི་འཇིག་རྟེན་གྱི་ཁམས་མི་མཇེད་དབུལ་པོས་གཏམས་པར་  
མཆིས་ལགས་ཏེ། བཅོམ་ལྡན་འདས། ཇི་ལྟར་མི་གཙང་བའི་འདམ་གྱིས་སྣོད་དུ་སྩལ་བའི་ནོར་བུ་རིན་པོ་ཆེ་དེ་མཁས་པའི་རང་བཞིན་ཅན་གྱི་མི་དེས་ངོ་འཚལ་བ་དེ་ལྟ་བུར་ནི། བཅོམ་  
ལྡན་འདས། འཇིག་རྟེན་གྱི་ཁམས་མི་མཇེད་ན་བདག་ཅག་བལྟ་བར་བགྱིའོ། །བཅོམ་ལྡན་འདས། ཇི་ལྟར་བདེ་བ་ཐམས་ཅད་ཉེ་བར་སྒྲུབ་པར་བགྱིད་པའི་ནོར་བུ་རིན་པོ་ཆེ་དེ་ལེགས་པར་  
  
  
༄༅། །སྦྱངས་ཤིང་རྣམ་པར་དག་པ་དེ་ལྟ་བུར་ནི། བཅོམ་ལྡན་འདས། དེ་བཞིན་གཤེགས་པ་དང། བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་  
པའི་གོ་ཆ་བགོས་པ་དེ་དག་བལྟ་བར་བགྱིའོ། །བཅོམ་ལྡན་འདས། ཇི་ལྟར་ནོར་བུ་རིན་པོ་ཆེ་དེའི་ཁོར་ཡུག་ན་དམའ་བས་འཚོ་བ་དབུལ་པོ་དམའ་བའི་མི་དེ་དག་གནས་པ་དེ་ལྟ་བུར་ནི་  
བཅོམ་ལྡན་འདས། འཇིག་རྟེན་གྱི་ཁམས་མི་མཇེད་འདི་ན་དེ་དག་ལས་གཞན་པའི་སེམས་ཅན་རྣམས་བལྟ་བར་བགྱིའོ། །བཅོམ་ལྡན་འདས། ཇི་ལྟར་སྐྱེས་པའམ། བུད་མེད་  
ཀྱིས་ནོར་བུ་རིན་པོ་ཆེ་དེའི་ཡོན་ཏན་དག་ཐོས་ནས་ནོར་བུ་རིན་པོ་ཆེ་དེ་ཡོངས་སུ་བཙལ་བར་སེམས་ཤིང། མི་གཙང་བའི་སྣོད་ན་མཆིས་པའི་ནོར་བུ་རིན་པོ་ཆེ་དེ་མཐོང་ནས་ཀྱང་ནོར་  
བུ་རིན་པོ་ཆེ་དེའི་སྣོད་དེ་ནི། འཚམ་པ་མ་ཡིན་ནོ། །ཞེས་སྨྲ་བར་བགྱིད་པ་དེ་བཞིན་དུ། བཅོམ་ལྡན་འདས། ཕྱོགས་བཅུ་དག་ན་སངས་རྒྱས་བཅོམ་ལྡན་འདས་དང། བྱང་ཆུབ་སེམས་  
དཔའ་གང་དག་ལགས་པ་དེ་དག་བཅོམ་ལྡན་འདས་ཀྱི་སངས་རྒྱས་ཀྱི་ཞིང་དེ་ནི། འཚམ་པ་མ་ཡིན་ནོ། །ཞེས་སངས་རྒྱས་བཅོམ་ལྡན་འདས་རྣམས་དང། བྱང་ཆུབ་སེམས་དཔའ་  
སེམས་དཔའ་ཆེན་པོ་བསམ་གྱིས་མི་ཁྱབ་པའི་གོ་ཆ་བགོས་པ་དེ་དག་གི་བསྔགས་པ་བརྗོད་ལགས་སོ། །བཅོམ་ལྡན་འདས། དཔེར་བགྱི་ན། སྐྱེས་པའམ། བུད་མེད་ཀྱིས་ནོར་བུ་རིན་  
  
  
ཤིང། མི་གཙང་བའི་སྣོད་ན་མཆིས་པ་དེའང་མཐོང་ནས་སྣོད་དེ་ནི། འཚམ་པ་མ་ཡིན་ནོ། །ཞེས་ཚིག་སྨྲ་བར་བགྱིད་པ་དེ་བཞིན་  
དུ༑ བཅོམ་ལྡན་འདས། བདག་ཅག་གིས་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དང། བྱང་ཆུབ་སེམས་དཔའ་སེམས་དཔའ་ཆེན་པོ་བསམ་  
གྱིས་མི་ཁྱབ་པའི་གོ་ཆ་བགོས་པ་དེ་དག་གི་ཡོན་ཏན་གྱི་བསྔགས་པ་ཐོས་ནས་བལྟ་བའི་སླང་དུ་བདག་ཅག་འདིར་མཆིས་ཏེ། བཅོམ་ལྡན་འདས། འཇིག་རྟེན་གྱི་ཁམས་འདིར་མཆིས་  
ནས་བདག་ཅག་གིས་ནི། འཇིག་རྟེན་གྱི་ཁམས་འདི་གནོད་པ་བརྒྱ་ཕྲག་དུ་མས་གཏམས་ཤིང་སེམས་ཅན་དགེ་བའི་རྩ་བ་ཆུང་དུ་དང་ལྡན་པ་དག་གིས་གཏམས་པར་མཐོང་ལགས་  
སོ༑ ༑བཅོམ་ལྡན་འདས། དཔེར་བགྱི་ན། འདམ་དུ་སྩལ་བའི་ནོར་བུ་རིན་པོ་ཆེ་དེའི་འོད་དེ་མི་འདོར་བ་དེ་བཞིན་དུ། བཅོམ་ལྡན་འདས། ཕྱོགས་བཅུ་དག་ན་དེ་བཞིན་གཤེགས་པ་དང་  
བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་པའི་གོ་ཆ་བགོས་པ་དེ་དག་གི་འོད་དེ་མི་འདོར་ལགས་ཏེ། འདིར་ནི། སེམས་ཅན་རྣམས་ཀྱིས་བསམ་པ་དང་མོས་པ་ཆུང་  
བའི་སླད་དུ་བཅོམ་ལྡན་འདས་ཀྱི་འོད་འདོམ་གང་ཙམ་དུ་བྱིན་གྱིས་རློབ་པར་མཛད་ལགས་སོ། །བཅོམ་ལྡན་འདས། དཔེར་བགྱི་ན། མི་དེ་ནོར་བུ་རིན་པོ་ཆེ་དེའི་ཡོན་ཏན་དག་སྒྲོག་པ་ན་མི་དབུལ་  
  
  
༄༅། །བའི་རང་བཞིན་ཅན་དེ་དག་མངོན་པར་ཡིད་མི་ཆེས་པ་དེ་བཞིན་དུ། བཅོམ་ལྡན་འདས། སེམས་ཅན་དེ་དག་ནི། དེ་བཞིན་གཤེགས་པའི་འོད་ཤིན་ཏུ་རྒྱས་  
པའམ༑ སྨོན་ལམ་ཆེན་པོའམ། རྣམ་པར་འཕྲུལ་པ་ཆེན་པོའམ། སངས་རྒྱས་ཀྱི་ཡོན་ཏན་དག་ལའང་ཡིད་ཆེས་པར་མི་བགྱིད་ན། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་  
གི་ལ་ལྟ་སྨོས་ཀྱང་ཅི་འཚལ། །བཅོམ་ལྡན་འདས། དཔེར་བགྱི་ན། མི་དེས་མི་གཙང་བའི་སྣོད་དེ་ནས་ནོར་བུ་རིན་པོ་ཆེ་དེ་བླངས་ནས་མཆིས་ལ། དེ་མཆིས་མ་ཐག་ཏུའང་སེམས་ཅན་དེ་  
དག་གནོད་པ་རྣམ་པ་དུ་མས་ཤས་ཆེར་ཡོངས་སུ་བསྐོར་བ་དེ་བཞིན་དུ། བཅོམ་ལྡན་འདས། དེ་བཞིན་གཤེགས་པ་ཡོངས་སུ་མྱ་ངན་ལས་འདས་ཤིང། བྱང་ཆུབ་སེམས་དཔའ་སེམས་  
དཔའ་ཆེན་པོ་དེ་དག་ཀྱང་འཇིག་རྟེན་གྱི་ཁམས་གཞན་དུ་མཆིས་ནས་འདི་ལྟ་བུའི་མདོ་སྡེ་འཛིན་པ། བྱང་ཆུབ་སེམས་དཔའ་ཡང་དག་པར་འཛིན་དུ་སྩོལ་བ་རྣམས་གཅིག་ལ་གཅིག་རབ་ཏུ་  
རྣམ་པར་འཁྲུག་པར་འགྱུར་ཞིང། ཆོས་ཀྱི་སྒྲའང་འབྱུང་བར་མི་འགྱུར་ལ། ཆོས་མ་ལགས་པ་ཉིད་ཀྱི་སྒྲ་འབྱུང་བ་ཁོ་ན་རབས་སོ་།ཞེས་དེ་སྐད་ཅེས་གསོལ་པ་ལགས་སོ། །དེ་ཅིའི་སླད་དུ་  
ཞེ་ན༑ འདི་ལྟར་སེམས་ཅན་དེ་དག་ནི། ཆོས་མ་ལགས་པ་ལ་གནས་པར་འགྱུར་ཞིང་ཆོས་མ་ལགས་པས་འཚོ་བ་ཉིད་ཡང་དག་པར་བླངས་ནས་གནས་པར་འགྱུར་ལ། གཅིག་ལ་གཅིག་  
  
  
སུན་འབྱིན་པ་དང། མཚང་འདྲུ་བ་དང། སྨོད་པ་ལ་འཇུག་པར་བགྱིད་པར་འགྱུར་ཏེ། དེ་དག་གཅིག་ལ་གཅིག་དགེ་བའི་ཆོས་ལས་ཉམས་ནས་སྡུག་བསྔལ་ཐོབ་པར་འགྱུར་ཞིང། དེ་  
དག་ཆོས་གསོག་པ་དང། དགེ་བ་གསོག་པ་ལྷུར་ལེན་པར་མི་འགྱུར་བའི་སླད་དུའོ། །བཅོམ་ལྡན་འདས། རིགས་ཀྱི་བུའམ། རིགས་ཀྱི་བུ་མོ་དོན་འཚལ་བ། དོན་ཡོངས་སུ་ཚོལ་བར་འཚལ་བ་  
སངས་རྒྱས་ཀྱི་བྱང་ཆུབ་ཡང་དག་པར་སྒྲུབ་པར་འཚལ་བ་དང་ཉན་ཐོས་ཀྱི་ཐེག་པ་བས་ཀྱང་འཇིག་རྟེན་གྱི་ཁམས་འདིར་སྐྱེ་བར་མི་བགྱི་ན། བྱང་ཆུབ་སེམས་དཔའི་ཐེག་པ་པས་ལྟ་སྨོས་  
ཀྱང་ཅི་འཚལ། དེ་ཅིའི་སླད་དུ་ཞེ་ན། བཅོམ་ལྡན་འདས། དཔེར་བགྱི་ན། སེམས་ཅན་དམྱལ་བ་ཆེན་པོ་མནར་མེད་པ་དང། ཡང་སོས་དང་ཐིག་ནག་དང། ཚ་བ་དང། རབ་ཏུ་ཚ་བ་དང་  
དེ་དག་ལས་གཞན་པ་སེམས་ཅན་དམྱལ་བ་ཆེན་པོ་དག་ཏུ་སེམས་ཅན་གང་དག་སྐྱེས་པ་དེ་དག་ལ་སྐད་ཅིག་ཐང་གཅིག་ཡུད་ཙམ་ཡང་བདེ་བ་མི་དམིགས་པ་དེ་བཞིན་དུ། བཅོམ་ལྡན་འདས་  
བཅོམ་ལྡན་འདས་དེ་བཞིན་གཤེགས་པ་རིན་པོ་ཆེའི་བཀོད་པ་གཅིག་པ་དེའི་འཇིག་རྟེན་གྱི་ཁམས་རིན་པོ་ཆེའི་གདུགས་གཅིག་པ་ན་བྱང་ཆུབ་སེམས་དཔའ་གང་དག་མཆིས་པ་དེ་དག་གིས་  
འཇིག་རྟེན་གྱི་ཁམས་མི་མཇེད་འདི་ན་སེམས་ཅན་མནར་མེད་པར་སྐྱེས་པ་རྣམས་དང་འདྲ་བར་བྱང་ཆུབ་སེམས་དཔའ་སེམས་དཔའ་ཆེན་པོ་འདིར་སྐྱེས་པ་དེ་དག་ལའང་བདེ་བ་ཅིའང་ཡང་དག་  
  
  
༄༅། །པར་རྗེས་སུ་མ་མཐོང་ལགས་སོ། །སངས་རྒྱས་ཀྱི་ཞིང་བདེ་བ་གཅིག་པུ་མ་ཆོག་ཏུ་གྱུར་པ་དང། འཇིག་རྟེན་གྱི་ཁམས་དེ་ན་སེམས་ཅན་དེ་དག་ནི། རང་བཞིན་གྱིས་  
བདེ་བ་ལགས་སོ། །བཅོམ་ལྡན་འདས། བདག་ནི། སེམས་ཅན་འདིར་སྐྱེས་པ་རྣམས་ཀྱིས་དེ་མངོན་པར་ཡིད་ཆེས་པར་དཀའ་བར་འགྱུར་བར་སྨྲ་ལགས་ཏེ། བཅོམ་ལྡན་འདས། འོན་ཀྱང་  
ཆོས་ཀྱི་ཐེ་ཚོམ་གཅད་པ་དང། ཆོས་ཀྱི་ཕྱག་རྒྱའི་སྒོ་མཉན་པའི་སླད་དུ་གང་གི་དོན་དུ་བདག་འདིར་མཆིས་པ་དེ་བཅོམ་ལྡན་འདས་ལས་བདག་ཅག་ཐོས་པར་འཚལ་ལགས་སོ། །དེ་ཅིའི་  
སླད་དུ་ཞེ་ན། བཅོམ་ལྡན་འདས། བདེ་བ་དང་སྡུག་བསྔལ་དེ་དག་ཐམས་ཅད་མི་རྟག་པ་ལགས་པའི་སླད་དུའོ། །བཅོམ་ལྡན་འདས། དེ་བཞིན་གཤེགས་པ་དགྲ་བཅོམ་པ་ཡང་དག་  
པར་རྫོགས་པའི་སངས་རྒྱས་ལས་གང་ལ་བདེ་བ་མ་མཆིས་པ་དང་སྡུག་བསྔལ་བ་མ་མཆིས་པ་དང། རྟག་པ་མ་མཆིས་པ་དང། མི་རྟག་པ་མ་མཆིས་པ་དང། རྟོག་པ་མ་མཆིས་པ་  
དང། རྣམ་པར་རྟོག་པ་མ་མཆིས་པ་དང། དངོས་པོ་མ་མཆིས་པ་དང། དངོས་པོ་མ་མཆིས་པ་མ་མཆིས་པ་དང། འདུས་བྱས་མ་མཆིས་པ་དང། འདུས་མ་བྱས་མ་མཆིས་པ་དང། གདགས་  
པ་མ་མཆིས་པ་དང། གདགས་པ་མ་མཆིས་པ་མ་མཆིས་པ་དང། འཇིག་རྟེན་མ་མཆིས་པ་དང། འཇིག་རྟེན་ལས་འདས་པ་མ་མཆིས་པ་དང་ཟག་པ་དང་བཅས་པ་མ་མཆིས་པ་དང། ཟག་  
  
  
བདེན་པ་མ་མཆིས་པ་དང་རྫུན་པ་མ་མཆིས་པ་དང། བྱང་ཆུབ་མ་མཆིས་པ་དང། བྱང་ཆུབ་ཀྱི་ཡན་ལག་རྣམས་མ་མཆིས་པ་དང། སྟོབས་རྣམས་མ་མཆིས་པ་  
དང། སྣང་བ་མ་མཆིས་པ་དང། མུན་པ་མ་མཆིས་པ་དང། རྣམ་པར་རིག་པ་མ་མཆིས་པ་དང། རྣམ་པར་རིག་པ་མ་ལགས་པ་མ་མཆིས་པ་དང། འབྲས་བུ་མ་མཆིས་པ་དང། འབྲས་བུ་མ་ལགས་  
བ་མ་མཆིས་པ་དང། ལམ་མ་མཆིས་པ་དང། ལམ་མ་ལགས་པ་མ་མཆིས་པ་དང། འཇུག་པ་མ་མཆིས་པ་དང། མཐར་ཐུག་པ་མ་མཆིས་པ་དང། འཇིག་རྟེན་མ་མཆིས་པ་དང། འཇིག་རྟེན་  
ནས་ངེས་པར་འབྱུང་བ་མ་མཆིས་པ་རྣམ་པ་དེ་ལྟ་བུའི་ཆོས་ཐོས་པར་འཚལ་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས། བསོད་ནམས་ཀྱི་ཚོགས་ལས་ཡང་དག་པར་བྱུང་བ། ཀུན་རྟོག་  
པ་ལས་བྱུང་བའི་བདེ་བ་དེ་དག་དང། གཞན་ཐམས་ཅད་འཇིག་རྟེན་ལ་བསྟན་པར་བགྱི་བའི་སླད་དུའོ། །བཅོམ་ལྡན་འདས། སངས་རྒྱས་ཀྱི་ཆོས་རྣམས་ནི། བསྟན་དུ་མི་རུང་ལགས་ཏེ་  
བཅོམ་ལྡན་འདས། དེ་ལ་སྟོབས་རྣམས་མ་མཆིས། མི་འཇིགས་པ་རྣམས་མ་མཆིས། རྫུ་འཕྲུལ་མ་མཆིས། རྫུ་འཕྲུལ་གྱི་ཆོ་འཕྲུལ་མ་མཆིས་ཀུན་བརྗོད་པ་མ་མཆིས། ཀུན་བརྗོད་པའི་  
ཆོ་འཕྲུལ་མ་མཆིས། རྗེས་སུ་བསྟན་པ་མ་མཆིས། རྗེས་སུ་བསྟན་པའི་ཆོ་འཕྲུལ་མ་མཆིས་ལགས་སོ། །མི་འཇིགས་པ་རྣམས་མ་མཆིས་ཤིང་སྟོབས་རྣམས་མ་མཆིས་ལ། བདེ་བ་མ་མཆིས་  
  
  
༄༅། །ཤིང་སྡུག་བསྔལ་བ་མ་མཆིས་ལགས་ཏེ། དེ་དག་ཐམས་ཅད་ནི། རློམ་སེམས་ལགས་ཤིང། དེ་དག་ཐམས་ཅད་ནི། གཡོ་བ་ལགས་པའི་སླད་དུའོ། །བཅོམ་  
ལྡན་འདས། དེ་བཞིན་ཉིད་རྗེས་སུ་ཐོབ་པ་དང། རྗེས་སུ་མ་ཐོབ་པའི་སླད་དུ་དེ་བཞིན་གཤེགས་པ་ནི། དེ་བཞིན་གཤེགས་པ་ཞེས་བགྱི་བའི་གྲངས་སུ་མཆི་བ་མ་ལགས་ཏེ། འདི་ལྟར་  
དེ་དག་ཐམས་ཅད་ནི། གཡོ་བ་དང། རློམ་སེམས་དང། གཡོས་པ་དང་སྤྲོས་པ་ལགས་པའི་སླད་དུའོ། །དེ་བཞིན་གཤེགས་པས་ནི། བདེན་པའམ། རྫུན་པ་འམ། འདུས་བྱས་  
སམ༑ འདུས་མ་བྱས་སམ། ཟག་པ་དང་བཅས་པའམ། ཟག་པ་མ་མཆིས་པའམ། ཁ་ན་མ་ཐོ་བ་དང་བཅས་པའམ། ཁ་ནམ་ཐོ་བ་མ་མཆིས་པའམ། འཇིག་རྟེན་པའམ། འཇིག་  
རྟེན་ལས་འདས་པའམ། ཚུལ་ཁྲིམས་སམ། འཆལ་བའི་ཚུལ་ཁྲིམས་སམ་སྟོབས་རྣམས་སམ། སྟོབས་མ་མཆིས་པའམ། མི་འཇིགས་པའམ། མི་འཇིགས་པ་མ་མཆིས་པའམ་  
སྦྱིན་གནས་སམ། སྦྱིན་གནས་མ་ལགས་པའམ། དེ་བཞིན་གཤེགས་པའམ་སངས་རྒྱས་སམ། བྱང་ཆུབ་སེམས་དྤའམ། ཉན་ཐོས་སམ། རང་སངས་རྒྱས་སམ། སྨོན་ལམ་རྣམས་སམ་  
བྱིན་གྱི་རླབས་རྣམས་ཀྱི་རློམ་སེམས་ཐམས་ཅད་ཡང་དག་པར་བཅོམ་ཞིང་ལམ་ཡོངས་སུ་མཁྱེན་ཏེ། དེ་བས་ན། དེ་བཞིན་གཤེགས་པ་ནི་བག་ཚ་བ་མི་མངའ་བར་སེངྒེ་ལྟ་བུ་དང། གླང་  
  
  
།དེ་བཞིན་གཤེགས་པ་ནི། བཞེད་ན་མི་མཐུན་པ་རྣམས་ལ་མི་མཐུན་པའི་འདུ་ཤེས་ཅན་དུ་གནས་པར་མཛད། མཐུན་པ་རྣམས་ལ་མཐུན་པའི་འདུ་  
ཤེས་ཅན་དུ་གནས་པར་མཛད་དོ། །དེ་བཞིན་གཤེགས་པ་ནི། བཞེད་ན་དྲན་པ་དང་ལྡན་ཞིང་མཁྱེན་བཞིན་དུ་དེ་གཉིས་ཀས་ཀྱང་བཏང་སྙོམས་པར་གནས་པར་མཛད་དོ། །བཅོམ་ལྡན་འདས་  
དེ་བཞིན་གཤེགས་པའི་གནས་པ་དེ་དག་ནི། སངས་རྒྱས་ཀྱི་གནས་པ་དག་དང། རང་བྱུང་གི་གནས་པ་དག་དང། ཉན་ཐོས་དང་རང་སངས་རྒྱས་རྣམས་དང་ཡང་ཐུན་མོང་མ་ལགས་པའི་  
གནས་པ་དག་ལགས་ན། དེ་དག་ལས་གཞན་པའི་སེམས་ཅན་ཐ་ཆད་རྣམས་དང་ཐུན་མོང་མ་ལགས་པ་ལྟ་སྨོས་ཀྱང་ཅི་འཚལ། བཅོམ་ལྡན་འདས། ཅིའི་སླད་དུ་ཐུན་མོང་མ་ལགས་ཤེ་ན། དེ་  
ལས་གཞན་པའི་སེམས་ཅན་ཐ་ཆད་ཀྱིས་དེ་ལྟ་བུའི་གནས་པ་དེ་དག་དང། དེ་སྙེད་ཀྱི་གནས་པ་དེ་དག་དང། ཡུན་ཇི་སྲིད་ནས་གནས་པ་དེ་དག་དང། སྦྱོར་བ་དེ་ལྟ་བུའི་གནས་པ་དེ་དག་དང་  
བདེ་བདེ་ལྟ་བུའི་གནས་པ་དེ་དག་འཚལ་བར་རྔོ་མི་ཐོགས་ཤིང་བཅོམ་ལྡན་འདས། དེ་དག་དེ་བཞིན་གཤེགས་པ་དང་བྲལ་བའི་སེམས་ཅན་རྣམས་ཀྱི་གནས་དེ་དག་འཚལ་བར་རྔོ་མི་  
ཐོགས་པའི་སླད་དུའོ། །བཅོམ་ལྡན་འདས། དེ་དག་ནི། སེམས་ཅན་གཞན་དག་གི་སྤྱོད་ཡུལ་མ་ལགས་ཤིང། དེ་བཞིན་གཤེགས་པའི་གནས་པ་དེ་ལྟ་བུ་དེ་དག་ནི། ཉན་ཐོས་དང། རང་  
  
  
༄༅། །སངས་རྒྱས་ཐམས་ཅད་ཀྱི་སྤྱོད་ཡུལ་མ་ལགས་ཏེ། བཅོམ་ལྡན་འདས། སྤྱོད་ཡུལ་མ་ལགས་ཞེས་བགྱི་བ་ནི། སྤྱོད་པ་མ་མཆིས་ཤིང། རྣམ་པར་སྤྱོད་པ་མ་  
མཆིས་པ་སྟེ། དེས་ན་སྤྱོད་ཡུལ་མ་ལགས་ཞེས་བགྱིའོ། །དེ་ཅིའི་སླད་དུ་ཞེ་ན། བཅོམ་ལྡན་འདས། དེ་ལ་ཉན་ཐོས་དག་གམ། རང་སངས་རྒྱས་དག་གི་སྤྱོད་པ་མ་མཆིས་པའི་སླད་དུའོ།།  
དེ་ཅིའི་སླད་དུ་ཞེ་ན། བཅོམ་ལྡན་འདས། གནས་པ་དེ་མཐའ་ཡས་པའི་སླད་དུའོ། །བཅོམ་ལྡན་འདས། ཅིའི་སླད་དུ་གནས་པ་མཐའ་ཡས་པ་ལགས་ཤེ་ན། བཅོམ་ལྡན་འདས་  
དེ་བཞིན་གཤེགས་པ་དག་གི་མོས་པ་ནི། མཐའ་ཡས་ཏེ། གང་གིས་ཀྱང་འཚལ་བར་རྔོ་མི་ཐོགས་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས། གནས་པ་དེ་ནི། ཡི་གེ་མ་  
མཆིས་པ་ལགས་ཏེ། ཡི་གེ་མ་མཆིས་པ་ཞེས་བགྱི་བ་ནི། བརྗོད་དུ་མ་མཆིས་པ་ལགས་ལ། ཡི་གེ་ནི། བརྗོད་པ་ཁོ་ན་ལགས་པས་དེའི་སླད་དུ་བཅོམ་ལྡན་འདས། དེ་ནི། རང་བྱུང་གི་  
གནས་པ་མ་ལགས་སོ། །བཅོམ་ལྡན་འདས། གང་དག་གནས་པ་དེ་ལ་རྣམ་པར་ལྟ་བར་མི་འགྱུར་ཞིང་རབ་ཏུ་འཚལ་བར་མི་འགྱུར་བའི་སེམས་ཅན་དེ་དག་འཇིག་རྟེན་གྱི་ཁམས་གཞན་  
ནས་ཤི་འཕོས་པ་ལགས་སོ། །གང་དག་གནས་པ་དེ་གློ་བར་ཆུད་པར་མི་འགྱུར་བ་དེ་དག་གིས་ནི། གནོད་པ་ཆེན་པོ་དང་ལྡན་པར་འཚལ་བར་བགྱིའོ། །བཅོམ་ལྡན་འདས། དེ་བཞིན་  
  
  
བཅོམ་ལྡན་འདས། དོན་གྱི་སྒོ་དང་ཆོས་ཀྱི་སྒོ་དེ་ལགས་ཏེ། འཁོར་སྒོ་དྲུག་ཁྲི་བརྒྱད་སྟོང་དང་ལྡན་པ་ལགས་སོ། །དེ་བཞིན་གཤེགས་པ་རིན་པོ་ཆེའི་  
བཀོད་པ་གཅིག་པའི་བྱང་ཆུབ་ནི། ནམ་མཁའ་ལྟ་བུར་ཚད་མ་མཆིས་ཤིང། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་སྒོ་གཅིག་པའི་ཚད་ལས་རྗེས་སུ་ཐོབ་པ་ལགས་སོ། །  
སྒོའི་ཚིག་འདི་བསྟན་ཅིང་བཤད་པ་ན་བྱང་ཆུབ་སེམས་དཔའ་སེམས་དཔའ་ཆེན་པོ་བདུན་ཁྲི་བདུན་སྟོང་གིས་ནི། སྒྲིབ་པ་མེད་པའི་ཆོས་ཀྱི་སྒོ་རྗེས་སུ་ཐོབ་སྟེ། འདི་ལྟ་སྟེ། དེ་བཞིན་  
གཤེགས་པའི་གནས་པ་དེ་ཉིད་དོ། །དེ་དག་ཐམས་ཅད་ཀྱིས་བདག་ཅག་གིས་དེང་བྱང་ཆུབ་ཐོབ་བོ། །བདག་ཅག་གིས་དང་བྱང་ཆུབ་ཐོབ་བོ། །ཞེས་བྱ་བའི་ཚིག་ཀྱང་སྨྲས་སོ། །སྲོག་ཆགས་བྱེ་  
བ་ཁྲག་ཁྲིག་ཕྲག་དྲུག་ཅུ་ནི། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་སྐྱེས་ཏེ། བཅོམ་ལྡན་འདས་ཀྱིས་དེ་དག་སེམས་དང་པོ་བསྐྱེད་པ་ཉིད་ཀྱིས་བླ་ན་མེད་པ་ཡང་དག་པར་  
རྫོགས་པའི་བྱང་ཆུབ་ཏུ་ལུང་བསྟན་ཏོ། །སྲོག་ཆགས་བྱེ་བ་ཁྲག་ཁྲིག་ས་ཡ་ཕྲག་བརྒྱད་ནི། ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་སྐྱེས་སོ། །དགེ་སློང་སུམ་སྟོང་ནི། ལེན་  
པ་མེད་པར་ཟག་པ་རྣམས་ལས་སེམས་རྣམ་པར་གྲོལ་ལོ། །དེ་ནས་བཅོམ་ལྡན་འདས་ཀྱིས་དེའི་ཚེ་འཛུམ་པ་མཛད་དོ། །བཅོམ་ལྡན་འདས་ཀྱི་འཛུམ་པ་མཛད་ནས་ཀྱང་དེ་ནས་དེ་མ་ཐག་ཏུ་དེའི་ཚེ་  
  
  
༄༅། །འཇིག་རྟེན་དུ་འོད་ཆེན་པོ་བྱུང་བར་གྱུར་ཅིང། ས་ཆེན་པོའང་གཡོས་པར་གྱུར་ཏོ། །དེ་ནས་ཚེ་དང་ལྡན་པ་ཀུན་དགའ་བོས་ཆོས་གོས་ཕྲག་པ་གཅིག་ཏུ་གཟར་  
ནས། པུས་མོ་གཡས་པའི་ལྷ་ང་ས་ལ་བཙུགས་ཏེ། བཅོམ་ལྡན་འདས་ག་ལ་བདེ་ལོགས་སུ་ཐལ་མོ་སྦྱར་བ་བཏུད་ནས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་  
འདས་འཛུམ་པ་མཛད་པ་དང། འཇིག་རྟེན་དུ་སྣང་བ་ཆེན་པོ་བྱུང་བ་དང། འཇིག་རྟེན་དུ་ས་ཆེན་པོ་གཡོས་པའི་རྒྱུ་ནི་གང་ལགས་རྐྱེན་ནི། གང་ལགས། བཅོམ་ལྡན་འདས་ཀྱིས་  
བཀའ་སྩལ་པ། ཀུན་དགའ་བོ། བྱང་ཆུབ་སེམས་དཔའ་དྲ་བ་ཅན་གྱི་འོད་ཀྱིས་ཆོས་ཀྱི་སྒོ་དེ་བསྟན་ཅིང་བཤད་པ་ན། བྱང་ཆུབ་སེམས་དཔའ་བདུན་ཁྲི་བདུན་སྟོང་གིས་སྒྲིབ་པ་མེད་  
པའི་ཆོས་ཀྱི་ཕྱག་རྒྱའི་སྒོ་ཐོབ་པར་གྱུར་ཅིང། ཀུན་དགའ་བོ་བྱང་ཆུབ་སེམས་དཔའ་དྲ་བ་ཅན་གྱི་འོད་ཀྱིས་ཆོས་ཀྱི་སྒོའི་ཚིག་བསྟན་པ་དེ་ནི། ནམ་མཁའ་ཡོངས་སུ་ཟིན་པའི་ས་  
ཕྱོགས་དེ་ཉིད་དུ་སངས་རྒྱས་བརྒྱད་སྟོང་ལས་བླངས་ཏེ། བླངས་ནས་ཀྱང་དེའི་རྗེས་ལ་བྱང་ཆུབ་སེམས་དཔའ་དྲ་བ་ཅན་གྱི་འོད་སྒྲིབ་པ་མེད་པའི་ཆོས་ཀྱི་སྒོས་ངེས་པར་བྱུང་བ་དང། སངས་  
རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་བ་ལ་མཁས་པར་གྱུར་པའི་ཕྱིར་རོ། །ཡང་དེའི་ཚེ་ཤར་ཕྱོགས་སུ་སངས་རྒྱས་ཀྱི་ཞིང་གྲངས་མེད་པ་བདུན་ཅུ་རྩ་བརྒྱད་འདས་པ་ན་འཇིག་  
  
  
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེན་མཐའ་ཡས་ཁྱུ་མཆོག་  
ཅེས་བྱ་བ་ད་ལྟར་བཞུགས་ཏེ་འཚོ་ཞིང་གཞེས་ལ་འཁོར་འབུམ་ཕྲག་དུ་མ་ལ་ཆོས་ཀྱང་སྟོན་ཏོ། །བཅོམ་ལྡན་འདས་དེའི་རྒྱལ་ཚ་བ་བྱང་ཆུབ་སེམས་དཔའ་  
སེམས་དཔའ་ཆེན་པོ་དོན་ཡོད་ཁྱུ་མཆོག་རྣམ་པར་གནོན་ཅེས་བྱ་བ་དེ་འཁོར་དེར་འདུས་པར་གྱུར་ཏེ་འདུག་ནས། དེ་གསུང་བསལ་བའི་སྒྲ་དེ་ཐོས་ཏེ། དེ་བཞིན་  
གཤེགས་པ་ཤཱཀྱ་ཐུབ་པའི་འོད་དེའང་མཐོང་ནས་དེ་བཞིན་གཤེགས་པ་རིན་ཆེན་མཐའ་ཡས་ཁྱུ་མཆོག་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་  
གསུང་བསལ་བའི་སྒྲ་དང། འོད་གདའ་བ་དེ་སུའི་ལགས། དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་ཆེན་མཐའ་  
ཡས་ཁྱུ་མཆོག་གིས་བྱང་ཆུབ་སེམས་དཔའ་སེམས་དཔའ་ཆེན་པོ་དོན་ཡོད་ཁྱུ་མཆོག་རྣམ་པར་གནོན་དེ་ལ་བཀའ་སྩལ་པ། དོན་ཡོད་ཁྱུ་མཆོག་རྣམ་པར་གནོན་  
ནུབ་ཕྱོགས་སུ་སངས་རྒྱས་ཀྱི་ཞིང་འདི་ནས་སངས་རྒྱས་ཀྱི་ཞིང་གྲངས་མེད་པ་བདུན་ཅུ་རྩ་བརྒྱད་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ། དེ་ན་དེ་  
  
  
༄༅། །བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་ད་ལྟར་བཞུགས་ཏེ་འཚོ་ཞིང་གཞེས་  
ལ། འདི་ལྟ་སྟེ། སེམས་པ་དཔེ་མེད་པའི་བྱང་ཆུབ་སེམས་དཔའ་རྣམས་ལས་བརྩམས་ནས་བྱང་ཆུབ་སེམས་དཔའི་སྡེ་སྣོད་སེམས་ཅན་ཐམས་ཅད་ཡང་དག་པར་  
ཚིམ་པར་བྱེད་པ། སེམས་ཅན་ཐམས་ཅད་ཀྱི་ཐེ་ཚོམ་གཅོད་པ་ཞེས་བྱ་བའི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏོ། །དེ་ནས་དེ་བཞིན་གཤེགས་པ་དགྲ་  
བཅོམ་པ་ཡང་དག་པར་རྫོགས་པའི་སངས་རྒྱས་རིན་ཆེན་མཐའ་ཡས་ཁྱུ་མཆོག་ལ་བྱང་ཆུབ་སེམས་དཔའ་སེམས་དཔའ་ཆེན་པོ་དོན་ཡོད་ཁྱུ་མཆོག་རྣམ་པར་  
གནོན་གྱིས་འདི་སྐད་ཅེས་གསོལ་ཏོ། །བཅོམ་ལྡན་འདས། བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་ལ་བལྟ་བ་དང། ཕྱག་བགྱི་བ་དང། བསྙེན་བཀུར་བགྱི་  
བ་དང། སེམས་པ་དཔེ་མེད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་དག་བལྟ་བའི་སླད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །  
དེ་སྐད་ཅེས་གསོལ་པ་དང། བཅོམ་ལྡན་འདས་དེ་བཞིན་གཤེགས་པ་རིན་ཆེན་མཐའ་ཡས་ཁྱུ་མཆོག་གིས་བྱང་ཆུབ་སེམས་དཔའ་སེམས་དཔའ་ཆེན་པོ་  
  
  
ཏོ། །རིགས་ཀྱི་བུ། ཁྱོད་དེའི་དུས་ལ་དབབ་པར་ཤེས་ན། རིགས་ཀྱི་བུ། ཁྱོད་སོང་ལ་སངས་  
རྒྱས་ཀྱི་ཞིང་དེར་ཤེས་བཞིན་དུ་གནས་པར་ཡང་བྱོས་ཤིག་དེ་ཅིའི་ཕྱིར་ཞེ་ན། དོན་ཡོད་ཁྱུ་མཆོག་རྣམ་པར་གནོན། འཇིག་རྟེན་གྱི་ཁམས་མི་མཇེད་  
དེར་སྐྱེས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་སྐྱེས་པ་དེ་དག་བསྙེན་པར་དཀའ་བའི་ཕྱིར་རོ། །ངའི་ཚིག་གིས་གནོད་པ་ཆུང་ངམ། ཉམ་ང་བ་ཉུང་  
ངམ༑ བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་གསོལ་ལ། དེ་བཞིན་གཤེགས་པ་དེ་ལ་ལག་པ་ལྟ་བུའི་པདྨ་འདི་འང་  
ཕུལ་ཅིག་དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དོན་ཡོད་ཁྱུ་མཆོག་རྣམ་པར་གནོན་སྟན་ལས་ལངས་ནས། བཅོམ་ལྡན་འདས་དེའི་ཞབས་ལ་མགོ་  
བོས་ཕྱག་བཙལ་ཏེ། བསྐོར་བའང་བྱས་ནས་བྱང་ཆུབ་སེམས་དཔའ་བདུན་ཁྲི་བརྒྱད་སྟོང་དང་ལྷན་ཅིག་ཏུ་འཇིག་རྟེན་གྱི་ཁམས་མི་མཇེད་དུ་འོངས་ཏེ། དེ་འོངས་ནས་  
དེ་མ་ཐག་ཏུ་འཇིག་རྟེན་གྱི་ཁམས་མི་མཇེད་ནམ་ཏོག་གི་ཤིང་ངམ་འབྲས་བུ་ཤིང་ཇི་སྙེད་ཡོད་པ་དེ་དག་ཐམས་ཅད་ཀྱིས་དེའི་ཚེ་དུས་མ་ཡིན་པའི་མེ་ཏོག་དག་དང་  
  
  
༄༅། །དུས་མ་ཡིན་པའི་འབྲས་བུ་དག་གཏོར་ཏོ། །མེ་ཏོག་གི་ཆར་བའང་བབ་པོ། །སྤོས་ཀྱི་ཆར་པ་རྣམ་པ་སྣ་ཚོགས་དག་ཀྱང་བབ་པོ། །རོལ་  
མོའི་སྒྲ་རྣམ་པ་སྣ་ཚོགས་དག་ཀྱང་གྲག་གོ་དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དོན་ཡོད་ཁྱུ་མཆོག་རྣམ་པར་གནོན་རྒྱལ་པོའི་ཁབ་འོད་  
མའི་ཚལ་བྱ་ཀ་ལནྟ་ཀ་གནས་པ་ག་ལ་བ་དེར་སོང་སྟེ་ཕྱིན་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ། ལག་པ་གཉིས་ཀས་བཅོམ་ལྡན་འདས་  
ཀྱི་ཞབས་ལ་བཟུང་ངོ། །གདོང་གིས་ཀྱང་ཡོངས་སུ་གཏུགས་ཏེ། ཚིག་འདི་སྐད་ཅེས་ཀྱང་གསོལ་ཏོ། །བཅོམ་ལྡན་འདས། བྱང་ཆུབ་སེམས་དཔའ་དོན་ཡོད་ཁྱུ་  
མཆོག་རྣམ་པར་གནོན་པས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ལོ། །དེ་སྐད་ཅེས་གསོལ་བ་དང། བཅོམ་ལྡན་འདས་ཀྱིས་བྱང་ཆུབ་སེམས་  
དཔའ་སེམས་དཔའ་ཆེན་པོ་དོན་ཡོད་ཁྱུ་མཆོག་རྣམ་པར་གནོན་ལ་འདི་སྐད་ཅེས་བཀའ་སྩལ་ཏོ། །དོན་ཡོད་ཁྱུ་མཆོག་རྣམ་པར་གནོན་བཀུར་སྟི་བྱས་པ་དང་  
མཆོད་པ་དང། རི་མོ་བྱས་པར་གྱུར་ཅིག་དེ་ནས་བྱང་ཆུབ་བྱང་ཆུབ་སེམས་དཔའ་སེམས་དཔའ་ཆེན་པོ་དོན་ཡོད་ཁྱུ་མཆོག་རྣམ་པར་གནོན་ས་ལས་ལངས་ཏེ་  
  
  
།བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་  
རིན་ཆེན་མཐའ་ཡས་ཁྱུ་མཆོག་བཅོམ་ལྡན་འདས་ལ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་  
ཞེས་སྙུན་གསོལ་ཞིང། བཅོམ་ལྡན་འདས་ལ་བཅོམ་ལྡན་འདས་ཀྱིས་ལག་པ་ལྟ་བུའི་པདྨ་བསྐུར་བ་ལགས་ན། བཅོམ་ལྡན་འདས་ཀྱིས་ཐུགས་བརྩེ་བ་ཉེ་བར་  
བཟུང་སྟེ། བྱང་ཆུབ་སེམས་དཔའ་དོན་ཡོད་ཁྱུ་མཆོག་རྣམ་པར་གནོན་ལས་བཞེས་སུ་གསོལ། བཅོམ་ལྡན་འདས་ཀྱིས་བྱང་ཆུབ་སེམས་དཔའ་དོན་ཡོད་ཁྱུ་མཆོག་  
རྣམ་པར་གནོན་ལས་ལག་པ་ལྟ་བུའི་པདྨ་དེ་བཞེས་ཏེ། བཞེས་ནས་ཀྱང་བྱང་ཆུབ་སེམས་དཔའ་སེམས་དཔའ་ཆེན་པོ་དོན་ཡོད་ཁྱུ་མཆོག་རྣམ་པར་གནོན་ལ་བཀའ་  
སྩལ་པ༑ དོན་ཡོད་ཁྱུ་མཆོག་རྣམ་པར་གནོན། ཅི་བཅོམ་ལྡན་འདས་དེ་བཞིན་གཤེགས་པ་རིན་ཆེན་མཐའ་ཡས་ཁྱུ་མཆོག་གནོད་པ་ཆུང་ངམ་ཉམ་  
ང་བ་ཉུང་ངམ། འགྱུར་པ་མི་མངའ་མ། གསོལ་པ། བཅོམ་ལྡན་འདས་དེ་བཞིན་གཤེགས་པ་རིན་ཆེན་མཐའ་ཡས་ཁྱུ་མཆོག་དེ་གནོད་  
  
  
༄༅། །པ་ཆུང་ཞིང་སྟོབས་དང་ལྡན་ལ་འགྱུར་བ་མི་མངའ་སྟེ་སངས་རྒྱས་ཀྱི་ཞིང་དེ་ན་བདེ་བར་རེག་པ་ལ་གནས་ལགས་སོ། །  
དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་མ་ཕམ་པ་ལ་ལག་པ་ལྟ་བུའི་པདྨ་དེ་བྱིན་ནོ། །དེ་ནས་བྱང་ཆུབ་སེམས་དཔའ་  
སེམས་དཔའ་ཆེན་པོ་མ་ཕམ་པས་ལག་པ་ལྟ་བུའི་པདྨ་དེ་བླངས་ནས་ཚིག་གསོལ་པ། བཅོམ་ལྡན་འདས། དགེ་བའི་རྩ་བ་འདིས་རིགས་ཀྱི་བུ་དང། རིགས་  
ཀྱི་བུ་མོ་གང་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་དེ་དག་གི་སངས་རྒྱས་ཀྱི་ཞིང་ཡོངས་སུ་དག་པར་གྱུར་ཅིག་སེམས་  
ཅན་ཡོངས་སུ་སྨིན་པར་གྱུར་ཅིག་དེ་ཅིའི་སླད་དུ་ཞེ་ན། བཅོམ་ལྡན་འདས། སེམས་ཅན་ཡོངས་སུ་མ་སྨིན་པ་རྣམས་ལ་ཆོས་བསྟན་པ་དང་  
སེམས་ཅན་དགེ་བའི་རྩ་བ་མ་སྐྱེས་པ་རྣམས་དང། དགེ་བའི་རྩ་བ་ཆུང་དུ་རྣམས་དང། དམན་པ་ལ་མོས་པ་རྣམས་ལ་ཆོས་བསྟན་པ་དཀའ་བའི་  
སླད་དུ་སྟེ། དེ་ཅིའི་སླད་དུ་ཞེ་ན། བཅོམ་ལྡན་འདས། ལག་པ་ལྟ་བུའི་པདྨ་འདི་ལས་འཇིག་རྟེན་གྱི་ཁམས་ཇི་སྙེད་མཐོང་བར་འཚལ་བ་དེ་སྙེད་ཀྱང་མཐོང་བ་དང། ལག་  
  
  
གཤེགས་པ་རིན་ཆེན་མཐའ་ཡས་ཁྱུ་མཆོག་དེའི་འཇིག་རྟེན་གྱི་ཁམས་རིན་པོ་ཆེའི་ཕུང་པོ་ཞེས་བགྱི་བ་གང་ལགས་པ་དེའང་མཐོང་བ་  
དང། འཇིག་རྟེན་གྱི་ཁམས་དེ་ན་བྱང་ཆུབ་སེམས་དཔའ་གང་དག་ཐེག་པ་ལ་ཡང་དག་པར་ཞུགས་པ་དེ་དག་ཀྱང་མཐོང་བ་དང། དེ་ནི་གང་ཉན་ཐོས་ཕུན་སུམ་ཚོགས་པ་ཕལ་ཆེར་རིག་པ་  
གསུམ་དང་ལྡན་པ་དང། རིག་པ་དྲུག་དང་ལྡན་པ་དེ་དག་ཀྱང་མཐོང་བར་འགྱུར་བའི་སླད་དུའོ། །བཅོམ་ལྡན་འདས། དེ་བཞིན་གཤེགས་པ་དེའི་སངས་རྒྱས་ཀྱི་ཞིང་དེར་པདྨ་དེ་དག་ལས་ཀྱི་རྣམ་  
པར་སྨིན་པ་ཆེན་པོས་མངོན་པར་གྲུབ་པ་ལགས་ཏེ། བཅོམ་ལྡན་འདས་དེ་ལྟ་ལགས་པས་ན། དགེ་བའི་རྩ་བ་དེ་ནི། བྱང་ཆུབ་སེམས་དཔའ་དག་ཆོས་ཐམས་ཅད་ལ་སྒྲིབ་པ་མ་མཆིས་པར་  
བགྱི་བའི་སླད་དུ་ཡོངས་སུ་བསྔོ་བར་བགྱིའོ། །བཅོམ་ལྡན་འདས། དགེ་བའི་རྩ་བ་དེ་ནི། བྱང་ཆུབ་སེམས་དཔའ་གང་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་མི་བསྐྱེད་པ་  
དེ་དག་ཀྱང་བྱང་ཆུབ་ཏུ་སེམས་བསྐྱེད་པའི་སླད་དུ་ཡོངས་སུ་བསྔོ་བར་བགྱིའོ། །དགེ་བའི་རྩ་བ་དེའང་ཇི་ལྟར་དེ་བཞིན་གཤེགས་པས་ཆོས་ཐམས་ཅད་ཀྱི་དེ་བཞིན་ཉིད་མངོན་པར་རྫོགས་པར་  
སངས་རྒྱས་པ་དང། འཁྲུག་པ་མ་མཆིས་པའི་དེ་བཞིན་ཉིད་མངོན་པར་རྫོགས་པར་སངས་རྒྱས་བདེ་ལྟར་ཡོངས་སུ་བསྔོ་བར་བགྱིའོ་།དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་  
  
  
༄༅། །དཔའ་བཟང་སྐྱོང་ལ་འདི་སྐད་ཅེས་བཀའ་སྩལ་ཏོ། །བཟང་སྐྱོང། ཁྱོད་ཀྱིས་བྱམས་པས་གང་སྨྲས་པ་ཤེས་སམ། དེ་བཞིན་གཤེགས་པས་མངོན་པར་རྫོགས་  
པར་སངས་རྒྱས་པའི་ཆོས་དེ་དག་གང་ཡིན། གསོལ་པ། བཅོམ་ལྡན་འདས། གང་དག་དེ་བཞིན་གཤེགས་པས་དེ་བཞིན་ཉིད་མངོན་པར་རྫོགས་པར་སངས་རྒྱས་ཤིང། མི་འཁྲུགས་པ་ཉིད་  
མངོན་པར་རྫོགས་པར་སངས་རྒྱས་པའི་ཆོས་དེ་དག་གང་ཡང་མ་མཆིས་ལགས་ཏེ། བཅོམ་ལྡན་འདས། འདི་ལྟར་དེ་བཞིན་གཤེགས་པས་ཆོས་དེ་དག་ནི། དམིགས་པ་མ་ལགས་ཤིང་  
དེ་དག་ནི། ཆོས་ཀྱང་མ་ལགས། ཆོས་མ་མཆིས་པའང་མ་ལགས་པའི་སླད་དུའོ། །བཅོམ་ལྡན་འདས། གལ་ཏེ་ཆོས་ཤིག་དམིགས་པར་གྱུར་ན་ནི། དེ་བཞིན་གཤེགས་པས་ཆོས་ཀྱི་  
འདུ་ཤེས་དམིགས་པ་ཁོ་ནར་འགྱུར་བ་ཞིག་ན། འདུ་ཤེས་ནི། མི་དམིགས་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས། འདུ་ཤེས་ཐམས་ཅད་མ་མཆིས་ལགས་ཏེ། རེ་ཞིག་དེ་  
བཞིན་གཤེགས་པས་བདག་ཉིད་ཀྱང་མ་དམིགས་ལགས་ན། འདུ་ཤེས་རྣམས་ཡང་དག་པར་དམིགས་པར་འགྱུར་བ་ལྟ་སྨོས་ཀྱང་ཅི་འཚལ། ཆོས་རྣམས་ལ་ཆོས་ཀྱི་འདུ་ཤེས་ཡང་  
དག་པར་འཇུག་པར་འགྱུར་བ་ལྟ་སྨོས་ཀྱང་ཅི་འཚལ། བཅོམ་ལྡན་འདས། ཆོས་དེ་དག་ཀྱང་འདུ་ཤེས་ཇི་ལྟ་བ་བཞིན་ལགས་ཏེ། དེ་ལྟ་ལགས་པས་བཅོམ་ལྡན་འདས་ཀྱིས་ཆོས་གང་ཡང་གཟུང་བར་མ་  
  
  
ངེས་པར་འབྱུང་བར་མ་གསུངས། ཡང་དག་པར་འདའ་བར་མ་གསུངས། འཐོབ་པར་མ་གསུངས་ལགས་ཏེ། དེ་ཅིའི་སླད་དུ་ཞེ་ན་བཅོམ་ལྡན་འདས། གལ་ཏེ་དེ་བཞིན་གཤེགས་པས་  
ཆོས་རྣམས་བཙལ་བར་བགྱི་ན། དེ་གང་ལས་བཙལ་པར་བགྱི་ལགས་ཆོས་དེ་དག་ནི། དེ་བཞིན་ཉིད་དེ། དེ་བཞིན་ཉིད་ལ་དེ་བཞིན་གཤེགས་པ་མ་མཆིས་པ་དང། དེ་བཞིན་གཤེགས་པ་ནི་  
དེ་བཞིན་ཏེ། དེ་བཞིན་ཉིད་ཀྱི་རྣམ་པས་དེ་བཞིན་གཤེགས་པ་ལགས་པ་དང། དེ་བཞིན་གཤེགས་པ་ནི། མཚན་མ་མཆིས་པ་སྟེ། མཚན་མ་མ་མཆིས་པའི་རྣམ་པས་དེ་བཞིན་གཤེགས་པ་ལགས་པ་  
དང། དེ་བཞིན་གཤེགས་པ་ནི། མཚན་མ་དང་བྲལ་བ་སྟེ། མཚན་མ་དང་བྲལ་བའི་རྣམ་པས་དེ་བཞིན་གཤེགས་པ་ལགས་པ་དང། དེ་བཞིན་གཤེགས་པ་ནི། བསམ་འཚལ་བ་སྟེ་  
བསམ་འཚལ་བའི་རྣམ་པས་དེ་བཞིན་གཤེགས་པ་ལགས་པ་དང། དེ་བཞིན་གཤེགས་པ་ནི། འཁྲུག་པ་མ་མཆིས་པ་སྟེ། འཁྲུག་པ་མ་མཆིས་པའི་རྣམ་པས་དེ་བཞིན་གཤེགས་པ་  
ལགས་པ་དང། ཆོས་ཐམས་ཅད་ཀྱང་དེ་བཞིན་གཤེགས་པ་ཇི་ལྟ་བ་བཞིན་ཏེ། ཇི་ལྟ་བ་བཞིན་གྱི་རྣམ་པས་དེ་བཞིན་གཤེགས་པ་ལགས་ཤིང། བཅོམ་ལྡན་འདས། དེ་ལྟར་ཆོས་ཐམས་ཅད་ནི་  
དེ་བཞིན་གཤེགས་པ་ལགས་ཏེ། བཅོམ་ལྡན་འདས། དེས་ན་དེ་བཞིན་གཤེགས་པ་པདྨ་དག་ལ་བཞུགས་པ་ལགས་ཤིང། པདྨ་དག་ལ་བཞུགས་པ་ཇི་ལྟ་བ་བཞིན་དུ་དེ་བཞིན་གཤེགས་པ་  
  
  
༄༅། །ཉིད་དང། སངས་རྒྱས་ཉིད་ལ་བཞུགས་བའང་དེ་དང་འདྲ་ལགས་ཏེ། གང་ལ་བཞུགས་པ་དེ་ལའང་མི་འཛིན་ཅིང་མི་དམིགས་པ་དེ་དག་ནི། འཇིག་རྟེན་ན་སྦྱིན་གནས་  
རྣམས་ཞེས་བགྱི་བའི་གྲངས་སུ་མཆི་བའི་སླད་དུའོ། །དེ་སྐད་ཅེས་གསོལ་བ་དང། བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་བཟང་སྐྱོང་ལ་འདི་སྐད་ཅེས་བཀའ་  
སྩལ་ཏོ༑ ༑བཟང་སྐྱོང། ཁྱོད་གང་ལ་གནས་ནས་དེ་སྐད་ཅེས་སྟོན་།བཟང་སྐྱོང་གིས་གསོལ་པ། བཅོམ་ལྡན་འདས། བདག་ནི། འཇིག་རྟེན་གང་ལ་གནས་པ་དེ་ཉིད་ལ་གནས་ནས་དེ་སྐད་ཅེས་  
སྟོན་ལགས་ཏེ། ཇི་ལྟར་བྱིས་པ་དག་གིས་བཟུང་བ་བཞིན་དུ་ནི། མ་ལགས་སོ། །བྱིས་པ་དག་གིས་བཟུང་བ་གང་ཞེ་ན། འཁྲུག་པ་ལགས་ཏེ། གང་གི་སླད་དུ་འཁྲུག་པ་བཟུང་བ་དེའི་སླད་དུ་འཁྲུག་  
ཅིང་རབ་ཏུ་འཁྲུག་ལགས་སོ། །བཅོམ་ལྡན་འདས། འཇིག་རྟེན་ནི། མི་གནས་པ་ལགས་ཏེ། ཇི་ལྟར་འཇིག་རྟེན་མི་གནས་པ་ལགས་ཤེ་ན། སྒྱུ་མའི་གནས་ལ་འཇིག་རྟེན་མི་གནས་ཏེ། བྱིས་པ་  
རྣམས་ནི། དེ་ལ་བདག་གི་གནས་ནི། འཇིག་རྟེན་གྱི་གནས་ལགས་སོ་།ཞེས་རྩོད་དོ། དེ་ནི། བྱིས་བ་རྣམས་ཀྱི་འགྲོ་བ་མ་ལགས་པའི་སླད་དུའོ། །སྨིག་རྒྱུའི་གནས་ལ་འཇིག་རྟེན་མི་གནས་ཤིང་  
མི་རྟག་པའི་གནས་ལ་འཇིག་རྟེན་མི་གནས་ཏེ། བྱིས་པ་རྣམས་ཀྱི་སྐྲག་པ་ལགས་པའི་སླད་དུའོ། །མིག་ཡོར་གྱི་གནས་ལ་འཇིག་རྟེན་མི་གནས་ཏེ། འཕགས་པ་རྣམས་དང་ཐ་མི་དད་པའི་སླད་དུའོ།།  
  
  
བྱིས་པ་རྣམས་ནི་ལས་ཀྱིས་ཀུན་ནས་སློང་བའི་སླད་དུའོ། །བཅོམ་ལྡན་འདས། འཇིག་རྟེན་གྱི་གནས་འདི་ལ་འཇིག་རྟེན་གྱི་འཁྲུག་པའི་སྐབས་མ་  
མཆིས་ལགས་ཏེ། བཅོམ་ལྡན་འདས། དེ་ལྟ་ལགས་པས་བདག་གི་གནས་ནི་འཇིག་རྟེན་གྱི་གནས་ཁོ་ན་ལགས་སོ། །དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་བཟང་སྐྱོང་ལ་བཀའ་  
སྩལ་པ༑ བཟང་སྐྱོང། ཅི་ཁྱོད་ཀྱིས་ཆོས་ཡང་དག་པར་མཐོང་བས་དེ་སྐད་ཅེས་སྟོན་ནམ། གསོལ་པ། བཅོམ་ལྡན་འདས། ཆོས་གང་དག་ལགས་པ་དེ་དག་ནི། བཅོམ་ལྡན་འདས་ཀྱིས་ཀྱང་  
མངོན་པར་རྫོགས་པར་སངས་མ་རྒྱས་པ་ཁོ་ན་ལགས་སོ། །དེ་སྐད་ཅེས་གསོལ་བ་དང། བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་བཟང་སྐྱོང་ལ་འདི་སྐད་ཅེས་བཀའ་  
སྩལ་ཏོ༑ ༑བཟང་སྐྱོང། ཅི་ངས་ཆོས་རྣམས་མངོན་པར་རྫོགས་པར་སངས་མ་རྒྱས་སམ། གསོལ་པ། བཅོམ་ལྡན་འདས། ཅི་ཆོས་རྣམས་མངོན་པར་རྫོགས་པར་འཚང་རྒྱ་ལགས་སམ། བཅོམ་  
ལྡན་འདས་ཀྱིས་མངོན་པར་རྫོགས་པར་སངས་རྒྱས་པ་གང་དག་ལགས་པ་དེ་དག་ཀྱང་ཅི་ཆོས་རྣམས་ལགས་སམ། འོན་ཏེ་ཆོས་མ་མཆིས་པ་རྣམས་ལགས། བཅོམ་ལྡན་འདས་ཀྱིས་བཀའ་སྩལ་  
པ༑ བཟང་སྐྱོང། ལེགས་སོ། །ལེགས་སོ། །དེ་བཞིན་གཤེགས་པས་ཆོས་རྣམས་མངོན་པར་རྫོགས་པར་སངས་རྒྱས་པ་གང་དག་ཡིན་པ་དེ་དག་ནི། ཆོས་རྣམས་ཀྱང་མ་ཡིན། ཆོས་རྣམས་མེད་  
  
  
༄༅། །པའང་མ་ཡིན་ཏེ། བཟང་སྐྱོང། དེ་ལ་ངའི་ཡེ་ཤེས་མི་རྒྱུ་ཞིང་མིག་མི་འཇུག་ལ། འགྲོ་བ་མི་ཤེས་ཤིང་བློ་མི་འཇུག་སྟེ་སྨད་པ་མི་ཤེས་ཤིང་ཡོངས་སུ་གཅོད་པ་  
མི་ཤེས་ལ་མི་འཛིན་ཏེ། དེ་དག་ནི། ཀུན་ནས་ཉོན་མོངས་པའང་མ་ཡིན། རྣམ་པར་བྱང་བའང་མ་ཡིན་པའི་ཕྱིར་རོ། །བཟང་སྐྱོང་འོན་ཀྱང་གལ་ཏེ་གང་མཚན་ཉིད་མེད་པའི་སྤྱོད་པའི་འདུ་  
ཤེས་དང། མཚན་ཉིད་མེད་པའི་སྤྱོད་པའི་ཆོས་དེ་དག་ངས་བསྟན་ཀྱང་བཟང་སྐྱོང། སེམས་ཅན་རྣམས་དེ་ལ་རྨོངས་པར་འགྱུར་རོ་།བཟང་སྐྱོང། ཆོས་དེ་ལ་དེ་བཞིན་གཤེགས་པ་དང། བྱང་  
ཆུབ་སེམས་དཔའ་སེམས་དཔའ་ཆེན་པོ་སྲིད་པ་ཐམ་པ་མ་གཏོགས་པར་ཆོག་ཤེས་པ་སུའང་མི་རྙེད་མི་དམིགས་སོ། །བཟང་སྐྱོང། བྱང་ཆུབ་སེམས་དཔའ་སེམས་དཔའ་ཆེན་པོ་སྲིད་པ་ཐ་  
མ་པ་དང། སྐྱེ་བ་གཅིག་གིས་ཐོགས་པ་གང་དག་ཡིན་པ་དེ་དག་ཀྱང་ཆོས་དེ་དག་བསྟན་པ་ཐོས་ན་སྐྲག་པར་འགྱུར་ན། དེ་དག་ལས་གཞན་པའི་སེམས་ཅན་ཐ་ཆད་རྣམས་ལྟ་ཅི་སྨོས་ཏེ། དེ་  
དག་གིས་ཆོས་དེ་དག་རྟོགས་པར་འགྱུར་བ་འདི་ནི། གནས་མེད་དོ་།བཟང་སྐྱོང། དགེ་སློང་དང། དགེ་སློང་མ་དང། དགེ་བསྙེན་དང། དགེ་བསྙེན་མ་ལུས་མ་བསྒོམས་པ་དག་དང། སེམས་  
མ་བསྒོམས་པ་དག་དང། ཚུལ་ཁྲིམས་མ་བསྒོམས་པ་དག་དང། ཤེས་རབ་མ་བསྒོམས་པ་དག་འབྱུང་བར་འགྱུར་བའི་དུས་དེ་ལྟ་བུ་འབྱུང་བར་འགྱུར་ཞིང། བཟང་སྐྱོང། ཚོད་དེ་ལྟ་བུ་  
  
  
དེ་དག་གིས་རྣམ་པར་མི་རྟོག་ཅིང་ཀུན་ནས་ཉོན་མོངས་པ་མེད་ལ། སྣང་བ་མེད་པའི་བྱང་ཆུབ་ལ་ཞུགས་པའི་དེ་བཞིན་གཤེགས་པ་རྣམས་ཀྱི་དེ་བཞིན་གཤེགས་པས་གཏེར་དང་  
ཆོས་ཀྱི་གཏེར་བསྟན་པའི་ཆོས་ཀྱི་རྣམ་གྲངས་དེ་ཐོས་ནས་སྐྲག་ཅིང་དངང་ལ་དངང་བར་འགྱུར་ཞིང་གཡན་ས་ཆེན་པོར་ཡང་ལྟུང་བར་འགྱུར་རོ། །དེ་བཞིན་གཤེགས་པས་ཆོས་ཐམས་ཅད་  
མངོན་པར་རྫོགས་པར་སངས་རྒྱས་སོ། །ཞེས་ཇི་སྐད་བརྗོད་དེ། དེ་ལ་ངའི་ཡེ་ཤེས་མི་འཇུག་ཅིང་མིག་མི་འཇུག་ལ། བློ་མི་འཇུག་གོ་།ཞེས་དེ་སྐད་ཅེས་ཀྱང་གསུངས་པའི་ཕྱིར་རོ། །དེའི་ཕྱིར་དེ་ལྟ་  
བུའི་མདོ་སྡེ་འཛིན་པའི་དགེ་སློང་དེ་དག་ལ་གནོད་སེམས་སུ་གྱུར་པའི་སེམས་དང་ལྡན་པ་དག་དང། ཞེ་འགྲས་པར་གྱུར་པའི་སེམས་དང་ལྡན་པ་དག་གསོད་པའི་འདུ་ཤེས་བསྐྱེད་པར་འགྱུར་ཞིང་  
འཁྲུག་ལོང་གི་འདུ་ཤེས་བསྐྱེད་པར་འགྱུར་རོ། །བཟང་སྐྱོང། ང་ལ་འཁྲུག་ལོང་བྱེད་པ་གང་དག་ཡིན་པ་དེ་དག་ཡོངས་སུ་འཛིན་པར་འགྱུར་ཞིང། ངའི་ཡང་དག་པའི་ཡེ་ཤེས་རབ་ཏུ་སྟོན་པར་  
བྱེད་པ་དེ་དག་བརྙས་པར་འགྱུར་བའི་དུས་དེ་ལྟ་བུ་ཇི་ཙམ་དུ་ཕྱིན་ཅི་ལོག་ཏུ་འགྱུར་བ་ལ་ལྟོས། བཟང་སྐྱོང། དེ་བཞིན་གཤེགས་པ་སློབ་དཔོན་མི་མངའ་ཞིང་རང་བྱུང་ལ་ད་ལྟར་འཁོར་གྱི་  
ནང་དུ་སེངྒེའི་སྒྲ་ཡང་དག་པར་སྒྲོག་པར་མཛད་ན། མི་བླུན་པོ་དེ་དག་ནི། དེ་བཞིན་གཤེགས་པ་མི་ཤེས་ཤིང། དེ་བཞིན་གཤེགས་པའི་ཆོས་ཉིད་མི་ཤེས་ཏེ། དེ་དག་མི་ཤེས་ཤིང་མ་  
  
  
༄༅། །མཐོང་བས་དེའི་ཚེ་ངའི་བསྔགས་པ་གང་ཡིན་པ་དེ་ལ་དེ་དག་བསྔགས་པ་མ་ཡིན་པའི་འདུ་ཤེས་འབྱུང་བར་འགྱུར་ཞིང་གང་ངའི་བསྔགས་པ་མ་ཡིན་པ་  
དེ་ལ་ནི༑ དེ་དག་བསྔགས་པའི་འདུ་ཤེས་འབྱུང་བ་ལ་ལྟོས། །བཟང་སྐྱོང། ངའི་བསྔགས་པ་མ་ཡིན་པའང་གང་ཞེ་ན། བཟང་སྐྱོང་ཆོས་གང་ལ་ལ་འཛིན་པའི་ཆོས་འདི་ནི། བཟང་  
སྐྱོང། ངའི་བསྔགས་པ་མ་ཡིན་པ་སྟེ། དེའི་ཚེ་དེ་དག་ནི་བསྔགས་པ་མ་ཡིན་པ་སྨྲ་བ་དག་དང། འཁྲུག་ལོང་བྱེད་པ་དག་དང། དགེ་སྦྱོང་སུན་འབྱིན་པ་དག་དང། དགེ་སྦྱོང་གདོལ་  
པ་དག་དང། དགེ་སྦྱོང་མྱགས་པ་དག་དང། དགེ་སྦྱོང་ཤིང་རུལ་པ་ལྟ་བུ་དག་དང། མུ་སྟེགས་ཅན་གཞན་གྱི་སྤྱོད་ཡུལ་གྱི་ལྟ་བ་ཅན་དག་དང། གཉིས་ལ་སྤྱོད་པ་དག་དང། རྟག་ཆད་  
དུ་སྨྲ་བ་དག་དང། ཆོས་འཛིན་པ་ཆོས་ཀྱི་རློམ་སེམས་ཉིད་ལ་གནས་པ་དང། སྤྲོས་པ་དང་བཅས་པ་དག་དང། མངོན་པར་འདུ་བྱེད་པ་དང་བཅས་པ་དག་དང། འཇིག་རྟེན་རྒྱང་པན་པ་ལ་  
དགའ་བ་དག་དང། འཁོར་བ་ན་སྤྱོད་པ་དག་དང། ཡང་དག་པའི་ལྟ་བའི་ལམ་ལ་ཕྱིར་ཕྱོགས་པ་དག་ཡིན་པར་ངས་རབ་ཏུ་བསྟན་པ་ཡིན་ནོ། །དེའི་ཚེ་དེ་དག་ནི། དོན་དམ་པའི་འདུ་ཤེས་ཅན་  
དག་དང། མེའི་སྦྱིན་སྲེག་འཛིན་པ་དག་དང། རལ་པ་ཅན་མ་ཡིན་པ་དག་དང། ལས་སྨྲ་བ་དག་དང། བྱེད་པ་སྨྲ་བ་དག་ཏུ་འགྱུར་ཏེ་བཟང་སྐྱོང། གལ་ཏེ་ཏིང་ངེ་འཛིན་དེ་ལྟ་བུ་ཞིག་ཡོད་པར་  
  
  
དེ་དག་ཀྱང་བྱང་ཆུབ་མངོན་པར་རྫོགས་པར་སངས་རྒྱས་པར་འགྱུར་རོ། །བཟང་སྐྱོང། དེ་དག་ནི་ང་ཡོངས་སུ་མྱ་ངན་ལས་འདས་ནས་དེ་ལ་ལས་དང་བྱེད་པ་དག་གིས་སྐྱོན་དག་མཐོང་སྟེ་  
ལྡོག་པ་རྗེས་སུ་ཐོབ་ནས། ངའི་བསྟན་པ་ལ་རབ་ཏུ་འབྱུང་བར་འགྱུར་ཞིང། ཆོས་དེ་དག་ནུབ་པར་བྱེད་པར་འགྱུར་ཏེ། བཟང་སྐྱོང་དེ་ལྟ་བས་ན། ང་ཡོངས་སུ་མྱ་ངན་ལས་འདས་ནས། མི་བླུན་པོ་  
དེ་དང་དེ་དག་མེའི་མཆོག་སྦྱིན་པ་རལ་པ་ཅན་ལྟ་བུ་དང། རྒན་ཞུགས་ལྟ་བུ་དང། རྨུན་པོ་ལྟ་བུར་ཡང་འགྱུར་རོ། །བཟང་སྐྱོང་དེ་དག་ནི། དམིགས་པ་དང། བཅས་པ་དང། སྤྲོས་པ་དང་  
བཅས་པ་དང། མངོན་པར་འདུ་བྱེད་པ་དང་བཅས་པ་དང། འཇིག་རྟེན་པའི་ཡང་དག་པའི་ལྟ་བས་ངའི་ལས་དང་བྱེད་པ་ལ་འཇུག་པར་བྱེད་ཅིང། སངས་རྒྱས་ཀྱི་ཡེ་ཤེས་ཅུང་ཟད་ཙམ་  
རྗོད་པར་བྱེད་པ་གང་དག་ཡིན་པ་དེ་དང་དེ་དག་ནི། ངའི་བསྔགས་པ་མ་ཡིན་པ་སྨྲ་བ་དག་སྟེ། དེ་དག་ངེས་པར་འབྱུང་བ་མ་ཡིན་པར་སྨྲ་བའོ། །ཞེས་ང་སྨྲའོ། །དེ་ཅིའི་ཕྱིར་ཞེ་ན། བཟང་  
སྐྱོང། དེ་དང་དེ་དག་ནི། བསྐལ་པ་གྲངས་མེད་པ་བྱེ་བས་ཡང་དག་པར་བསྒྲུབས་པའི་བྱང་ཆུབ་དེ་སྤོང་བའི་མེ་མདག་ཕྲ་མོ་དག་གིས་སྲེག་པར་བྱེད་པ་ཡིན་ཏེ། བཟང་སྐྱོང། དེ་དག་ནི་  
དེ་བཞིན་གཤེགས་པའི་བསྔགས་པ་མ་ཡིན་པ་སྨྲ་བ་དག་དང་འཁྲུག་ལོང་བྱེད་བདག་ཡིན་ནོ། །བཟང་སྐྱོང། དེ་བཞིན་གཤེགས་པའི་བསྔགས་པ་སྨྲ་བ་དག་དང། གསུངས་པ་སྨྲ་  
  
  
༄༅། །བ་དེ་དག་ཀྱང་གང་ཞེ་ན། བཟང་སྐྱོང། ཆོས་ཐམས་ཅད་འཛིན་པ་མེད་པ་དག་དང། སྤྲོས་པ་མེད་པ་དག་དང། མངོན་པར་འདུ་བྱེད་བ་མེད་པ་དག་དང། དུས་  
གསུམ་རྗེས་སུ་ཚོལ་བ་དག་དང། ཡི་གེ་མེད་པ་དག་དང། འདོར་བ་མེད་པ་དག་སྟེ། བཟང་སྐྱོང། དེ་དང་དེ་དག་ནི། དེ་བཞིན་གཤེགས་པའི་བསྔགས་པ་སྨྲ་བ་དག་དང། གདགས་པ་  
མི་བྱེད་པ་དག་དང། སངས་རྒྱས་ཀྱི་སྲས་དག་དང། ཐུགས་ཀྱི་སྲས་དག་དང། ཆོས་ལས་སྐྱེས་པ་དག་ཡིན་ནོ། །བཟང་སྐྱོང། མདོ་སྡེ་འདི་ལྟ་བུ་སྟོན་པ་དང། མདོ་སྡེ་འདི་ལྟ་བུ་ཡང་དག་པར་  
ལེན་པ་གང་དག་ཡིན་པ་དེ་དང་དེ་དག་ནི། བཟང་སྐྱོང། དེ་བཞིན་གཤེགས་པས་གསུངས་པ་སྨྲ་བ་དག་དང། ཆོས་སྨྲ་བ་དག་དང། དེ་བཞིན་གཤེགས་པའི་བསྟན་པ་ལ་ཆོས་ཀྱི་རྗེས་སུ་  
མཐུན་པའི་ཆོས་ལ་ཞུགས་པ་དག་དང། ངའི་སྲས་དག་དང། ཐུགས་ཀྱི་སྲས་དག་དང། ཞལ་ནས་སྐྱེས་པ་དག་དང། ངས་བྱིན་གྱིས་བརླབས་པ་དག་དང། ངས་བསྐོས་པ་དག་དང། ངས་  
ཡང་དག་པར་དགའ་བར་བྱས་པ་དག་ཡིན་ཞིང་དེ་དག་གིས་ཆོས་ཀྱི་མཆོད་སྡོང་བཙུགས་པ་ཡིན། དེ་དག་གིས་ཆོས་ཀྱི་རྔའང་བརྡུངས་པ་ཡིན་ཞིང། དེ་དག་གིས་ཆོས་ཀྱི་དུང་ཡང་བུས་  
པ་ཡིན༑ དེ་དག་གིས་ཆོས་ཀྱི་རྒྱལ་མཚན་ཡང་བསྒྲེང་བ་ཡིན་ཞིང། སངས་རྒྱས་བཅོམ་ལྡན་འདས་རྣམས་ཀྱིས་དེ་དག་གིས་སྤྱོད་པ་བསགས་པ་ཡིན། དེ་དག་གི་ཡོན་ཏན་གྱི་ཕྲེང་བ་  
  
  
བཞག་པའང་ཡིན། དེ་དག་ནི། ཕྱིར་རྒོལ་བ་རྣམས་ཚར་གཅོད་པར་ཡང་འགྱུར་ཞིང། དེ་དག་ན། འཇིག་རྟེན་གྱི་མེ་ཏོག་ལྟ་བུ་དག་ཀྱང་ཡིན་  
དེ་དག་འབྱུང་བའང་མཆོག་ཏུ་རྙེད་པར་དཀའ་ཞིང་དེ་དག་གི་མཐོང་བའང་རྣམ་པར་དག་པ་ཡིན། དེ་དག་ནི། བྱང་ཆུབ་ཀྱི་སྣོད་ཀྱང་ཡིན་ཞིང། དེ་དག་ནི། བྱང་ཆུབ་སེམས་དཔའ་རྣམས་ཀྱིས་ཡང་དག་  
པར་དགའ་བར་བྱས་པ་དག་ཀྱང་ཡིན། དེ་དག་ནི། དེ་བཞིན་གཤེགས་པ་རྣམས་ཀྱིས་ཡང་དག་པར་དགའ་བར་བྱས་པ་དག་ཀྱང་ཡིན། དེ་དག་གི་ཆོས་ཀྱི་མིག་ཀྱང་ཕྱེ་བ་ཡིན་ཞིང། དེ་དག་ཆོས་  
ཐམས་ཅད་ལ་སྒྲིབ་པ་མེད་པའང་ཡིན། དེ་དག་ནི། དེ་བཞིན་གཤེགས་པ་མཉེས་པར་བྱེད་པར་འོས་པ་དག་ཀྱང་ཡིན་ཞིང། དེ་དག་ནི། དེ་བཞིན་གཤེགས་པ་རྣམས་ལ་བྱས་པ་གཟོ་བ་དག་  
ཀྱང་ཡིན། དེ་དག་ནི། ཆོས་ཀྱི་རྒྱན་གྱིས་བརྒྱན་པ་དག་ཀྱང་ཡིན་ཞིང། ཡེ་ཤེས་ཀྱིས་བརླན་པ་དག་ཀྱང་ཡིན། དེ་དག་ནི། ཆོས་ཀྱི་ཆར་འབེབས་པར་བྱེད་པ་དག་ཀྱང་ཡིན་ཞིང། རྒྱལ་བའི་  
ཐུགས་ཀྱི་སྲས་དག་ཚིམ་པར་བྱེད་པ་དག་ཀྱང་ཡིན། དེ་དག་ནི་སངས་རྒྱས་ཀྱི་ཆོས་རྣམས་ཀྱིས་རྣམ་པར་འཕེལ་བར་བྱེད་པ་དག་ཀྱང་ཡིན་ཞིང། དེ་དག་ནི། ཡོན་ཏན་གྱི་ལོ་མ་རྣམས་སྐྱེས་  
པ་དག་ཀྱང་ཡིན། དེ་དག་ནི། བྱང་ཆུབ་ཀྱི་ཡན་ལག་གི་མེ་ཏོག་རྣམས་ཀྱིས་མེ་ཏོག་ཀུན་ཏུ་རྒྱས་པ་དག་ཀྱང་ཡིན་ཞིང། དེ་དག་ནི་འདོད་ཆགས་དང་བྲལ་བའི་འབྲས་བུ་རྣམས་རབ་ཏུ་འབྱེད་པ་  
  
  
༄༅། །དག་ཀྱང་ཡིན། དེ་དག་ནི། བྱང་ཆུབ་ཀྱི་སྙིང་པོ་ལ་འདུག་པ་དག་ཀྱང་ཡིན་ཞིང། དེ་དག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པའང་ཡིན། དེ་དག་  
ནི༑ ལམ་སྟོན་པར་བྱེད་པ་དག་ཀྱང་ཡིན་ཞིང། དེ་དག་ནི། ཆོས་ཀྱི་སྦྱིན་པས་རླན་པར་བྱེད་པ་དག་ཀྱང་ཡིན་ནོ། །བཟང་སྐྱོང། མདོར་ན་རིགས་ཀྱི་བུ་དེ་དག་གི་ཡོན་ཏན་རྣམས་ཏེ། བཟང་  
སྐྱོང། གལ་ཏེ་དེ་བཞིན་གཤེགས་པས་ཐམས་ཅད་ཡང་དག་པར་བསྟན་ཀྱང་དེ་ནི། ཡིད་ཆེས་པར་དཀའ་བར་འགྱུར་རོ། །བཟང་སྐྱོང། དེ་དང་དེ་དག་ནི། ངའི་བསྔགས་པ་སྨྲ་བ་དག་  
དང། ཆོས་ཀྱི་རྗེས་སུ་མཐུན་པའི་ཆོས་སྨྲ་བ་དག་ཡིན་ནོ། །བཟང་སྐྱོང། འདི་ལྟ་སྟེ། དཔེར་ན། མི་ཞིག་གིས་མཚོ་མ་དྲོས་པ་མཐོང་བར་གྱུར་ཅིང་དེའི་བསྔགས་པའང་ཐོས་པར་གྱུར་ལ་  
དེའི་ཚེ་དེས་སྔོན་མ་མཐོང་བའི་མཚོ་ཆེན་པོ་གཞན་ཞིག་ཀྱང་མཐོང་ནས་མཚོ་མ་དྲོས་པ་དེ་ནི། འདིའི་ཚད་ཁོ་ནའོ། །ཞེས་ཚིག་སྨྲ་བར་བྱེད་ཅིང་དེ་བདག་གིས་མ་དྲོས་པའི་བསྔགས་པ་བརྗོད་  
དོ༑ ༑ཞེས་ཟེར་ལ། བསྔགས་པ་མ་ཡིན་པ་ཉིད་སྨྲ་བ་དེ་བཞིན་དུ་བཟང་སྐྱོང། དེ་དག་ནི། མི་བླུན་པོ་དག་ཡིན་ཞིང། དེ་དག་ནི། ཡོན་ཏན་དེ་ལྟ་བུ་དག་དང། ཡེ་ཤེས་དེ་ལྟ་བུ་དག་དང་བྲལ་བ་  
དག་སྟེ༑ དེ་དག་ནི། བདག་ཅག་གིས་དེ་བཞིན་གཤེགས་པའི་བསྔགས་པ་བརྗོད་པར་བྱའོ། །ཞེས་ཟེར་ལ། འཇིག་རྟེན་བའི་ཡང་དག་པའི་ལྟ་བ་དང། མངོན་པར་འདུ་བྱེད་པ་དང་བཅས་ཤིང་  
  
  
ཏུ་སྤྱོད་པར་བྱེད་ཅིང། དེ་བཞིན་གཤེགས་པའི་ཡེ་ཤེས་དེ་ནི། ཐོགས་པ་མེད་པའོ། །ཞེས་ཚིག་དེ་སྐད་ཅེས་ཀྱང་སྨྲ་བར་བྱེད་དེ་དེ་  
དག་ནི༑ བདག་ཅག་གིས་བསྔགས་པ་བརྗོད་པར་བྱའོ། །ཞེས་ཟེར་ལ་བསྔགས་པ་མ་ཡིན་པ་ཉིད་སྨྲ་བར་འགྱུར་རོ། །བཟང་སྐྱོང། འདི་ལྟ་སྟེ། དཔེར་ན། མི་ལ་ལ་ཞིག་གིས་གསེར་ནི་  
ཁ་དོག་སེར་པོ་དང། གསེར་ནི། ཁ་དོག་སེར་པོར་སྣང་བའོ། །ཞེས་གསེར་གྱི་མིང་ཐོས་པར་གྱུར་ལ། དེས་ཛམྦུའི་ཆུ་བོའི་གསེར་གྱི་ཁ་དོག་མཐོང་ཞིང་རིན་ཐང་ཡང་ཐོས་ནས། ཀྱེ་མི་ཁྱོད་ནི་བརྫུན་དུ་  
སྨྲ་བ་སྟེ༑ ཁྱོད་ཀྱིས་སྨྲས་པ་དེ་ལ་གསེར་གྱི་ཁ་དོག་སེར་པོ་དེ་མེད་དོ། །ཞེས་སྤོང་བར་བྱེད་ཅིང་གཤེ་བར་བྱེད་པ་དེ་བཞིན་དུ་བཟང་སྐྱོང། མི་བླུན་པོ་མིག་མེད་པ་དེ་དག་གིས་དེ་བཞིན་  
གཤེགས་པའི་མཚན་ཐོས་ཤིང་ཆོས་ཀྱི་མིང་ཐོས་ཀྱང། ཆོས་ཀྱི་མིང་དེའང་ཡང་དག་པའི་ལྟ་བའོ། །ཞེས་དེ་སྐད་ཐོས་ཤིང། དེ་བཞིན་གཤེགས་པའི་མཚན་དེའང་མཚན་ཕུན་སུམ་  
ཚོགས་པ་དང། རིགས་ཕུན་སུམ་ཚོགས་པ་དང། སྤྱོད་ཡུལ་ཕུན་སུམ་ཚོགས་པ་དང། འཁོར་ཕུན་སུམ་ཚོགས་པ་དང། ཆོ་ག་དང་སྤྱོད་པ་ཕུན་སུམ་ཚོགས་པའོ། །ཞེས་དེ་སྐད་ཐོས་ལ། དེ་བཞིན་  
གཤེགས་པའི་ཡེ་ཤེས་ཀྱི་མཚན་ཉིད་གང་གིས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཞེས་བྱ་བའི་གྲངས་སུ་འགྲོ་བ་དང། ཆོས་ཀྱི་མཚན་ཉིད་གང་གིས་དེ་  
  
  
༄༅། །བཞིན་གཤེགས་པས་ཆོས་ཐམས་ཅད་གསུངས་པའི་དེ་བཞིན་གཤེགས་པའི་མཚན་ཉིད་ཀྱི་ཡེ་ཤེས་དེ་ནི། ཐོས་པར་མ་གྱུར་ཏེ་གང་གི་ཚེ་དེ་དག་དེ་བཞིན་  
གཤེགས་པའི་ཡེ་ཤེས་ཀྱི་མཚན་ཉིད་དེ་ཐོས་པར་གྱུར་པ་དེའི་ཚེ་མི་བླུན་པོ་དེ་དག་དེ་ནི། དེ་ལྟ་མ་ཡིན་ནོ། །ཞེས་དེ་སྐད་ཅེས་སྨྲ་བར་འགྱུར་རོ། །བཟང་སྐྱོང། འདི་ལྟ་སྟེ། དཔེར་ན་  
མི་ལ་ལ་ཞིག་གིས་རྒྱ་མཚོ་ཆེན་པོའི་མིང་ཐོས་པར་གྱུར་ལ། རྒྱ་མཚོ་ཆེན་པོའི་ཡོན་ཏན་རྣམས་ནི། ཐོས་པར་མ་གྱུར་ཏེ། གང་གི་ཚེ་དེས་རྒྱ་མཚོ་ཆེན་པོ་ནི། འཕང་དུ་དཔག་ཚད་  
བརྒྱད་ཁྲི་བཞི་སྟོང་ཡོད་ལ། ཐད་ཀར་ནི། དཔག་ཚད་ཚད་མེད་པ་དང། རིན་པོ་ཆེ་རྣམ་པ་སྣ་ཚོགས་ཀྱིས་གང་བ་དང། རོ་གཅིག་ཅིང་གང་བའང་མེད། བྲི་བའང་མེད་པ་ཡིན་ནོ། །ཞེས་རྒྱ་  
མཚོ་ཆེན་པོའི་ཡོན་ཏན་བསྒྲགས་པ་ཐོས་ཤིང། ཡོན་ཏན་བསྒྲགས་པ་དེ་དེས་ཐོས་ནས་ཆུ་བོ་ཆེན་པོ་དག་ཀྱང་འབབ་ལ། གང་བར་ཡང་མི་འགྱུར་བ་དང། དེ་ལས་རིན་པོ་ཆེ་དེ་སྙེད་འབྱུང་བར་  
ཡང་འགྱུར་བ་དང། དེའང་རྒྱར་ནི། དཔག་ཏུ་མེད་པ་ཡིན་ནོ། །ཞེས་ཇི་སྐད་བྱ་ཞེས་ཡིད་མི་ཆེས་ཤིང། རྒྱ་མཚོ་ཆེན་པོའི་ཡོན་ཏན་དེ་ལྟ་བུ་དེ་དག་ཡིན་པ་འདི་ནི། གནས་མེད་དོ། །ཞེས་ཟེར་  
བ་དེ་བཞིན་དུ། བཟང་སྐྱོང། མི་བླུན་པོ་དེ་དག་གིས་དེ་བཞིན་གཤེགས་པའི་མཚན་ཐོས་པར་གྱུར་ཅིང་སངས་རྒྱས་ཀྱི་སྒྲ་ཐོས་པར་གྱུར་ཀྱང། དེ་བཞིན་གཤེགས་པའི་ཡོན་ཏན་དེ་དག་དེས་  
  
  
གྱུར་ཏེ། གང་གི་ཚེ་དེས་ཐམས་ཅད་མཁྱེན་པའི་ཡེ་ཤེས་ཆོས་དཀོན་མཆོག་དཔག་ཏུ་མེད་པས་གང་བ། འདོད་ཆགས་  
དང་བྲལ་བ་དང། རྣམ་པར་གྲོལ་བ་ཆེན་པོ་སྒྲུབ་པར་བྱེད་པ་དཔག་ཏུ་མེད་པ། སངས་རྒྱས་ཀྱི་སྤྱན་སྒྲིབ་པ་མེད་པ། ཟག་པ་མེད་པའི་ཆོས་གང་བའང་མེད། བྲི་བའང་མེད་པ་དང་  
གཏིང་དཔག་དཀའ་བ་དང། མི་འཁྲུག་པ་དང། ཆོས་ཐམས་ཅད་ཀྱི་ཡེ་ཤེས་ཀྱི་ཕྱག་རྒྱ་དང། ཇི་ལྟར་རྒྱ་མཚོ་ཆེན་པོ་མིའི་རོ་དང་ལྷན་ཅིག་ཏུ་མི་གནས་པ་དེ་བཞིན་དུ་དེ་བཞིན་གཤེགས་  
པ་ལྟ་བ་ཐིབས་པོ་ཐམས་ཅད་ཀྱིས་ཆུད་ཟོས་པའི་སེམས་ཅན་རྣམས་དང་ལྷན་ཅིག་མི་གནས་པ་དང། ཇི་ལྟར་རྒྱ་མཚོ་ཆེན་པོ་འདི་ལྟ་སྟེ། ལན་ཚྭའི་རོར་རོ་གཅིག་པ་དེ་བཞིན་དུ་དེ་བཞིན་གཤེགས་  
པའི་རྣམ་པར་གྲོལ་བར་རོ་གཅིག་པར་འགྱུར་བའི་ཆོས་ཀྱི་རྣམ་གྲངས་དེ་ལྟ་བུ་དེ་ཐོས་ཤིང། དེ་དག་དེ་སྐད་ཅེས་ཐོས་ནས་ཁོང་དུ་ཆུད་པར་མི་བྱེད་ཅིང་མངོན་པར་ཡིད་ཆེས་པར་མི་བྱེད་ལ་  
མོས་པར་མི་བྱེད་དེ། དེ་ལྟ་མ་ཡིན་ནོ། །ཞེས་ཚིག་སྨྲ་པར་བྱེད་དོ། །བཟང་སྐྱོང། མི་བླུན་པོ་དེ་དག་བདག་ཅག་གིས་ཅི་ཤེས་ཤེའམ་བདག་ཅག་གིས་ཇི་སྙེད་བསླབ་ཅེས་དེ་ལྟར་ཡང་  
ལྟ་བར་མི་འགྱུར་བ་ལ་ལྟོས། རེ་ཞིག་བདག་ཅག་ཉིད་ཀྱི་སྤྱོད་པའང་མི་ཤེས་པ་དང། བདག་ཅག་གི་ལས་སྤྱད་ཅེས་གནས་མི་ཤེས་པ་དང། ལས་མི་ཤེས་པ་དང། རྣམ་པར་སྨིན་པ་མི་ཤེས་པ་དང་  
  
  
༄༅། །བདག་ཅག་ལས་གང་གིས་འདིར་སྐྱེས་པ་དང། བདག་ཅག་ག་ལས་འདིར་སྐྱེས་པ་དང། བདག་ཅག་གི་འགྲོ་བའང་གང་ཡིན་པ་དང་བདག་ཅག་རྣམ་པ་ཇི་  
ལྟ་བུ་དང། སྦྱོར་བ་ཇི་ལྟ་བུ་དང། བདག་ཅག་ཤེས་པ་དང་ལྡན་ཞིང་ལས་བྱེད་དམ། ཤེས་པ་དང་མི་ལྡན་ཞིང་ལས་བྱེད་ཅེས་དེ་དག་གིས་དེ་སྐད་ཅེས་བདག་ཉིད་བརྗོད་པར་བྱའོ། །གལ་  
ཏེ་ཆོས་དེ་དག་ལ་མི་བླུན་པོ་དེ་དག་ཆོས་ཀྱི་འདུ་ཤེས་དང། ངའི་བསྔགས་པ་མ་ཡིན་པའི་འདུ་ཤེས་བསྐྱེད་ན། ངའི་ཚིག་གིས་མི་བླུན་པོ་དེ་དག་མདོ་སྡེ་དག་ལ་མི་རྟོན་པར་འགྱུར་རོ།།  
ང་འདས་ནས་དེ་བཞིན་གཤེགས་པའི་བསྔགས་པ་བརྗོད་པ་དང། ཆོས་ཀྱི་བསྔགས་པ་བརྗོད་པ་དང། དགེ་འདུན་གྱི་བསྔགས་པ་བརྗོད་པ་ན་དེ་ལ་ཁྱེད་ཅག་གིས་མི་གུས་པར་མི་  
བྱ་ཞིང་ཡིད་མི་ཆེས་པར་མ་ཡིན་ལ། སེམས་གཞན་དུ་འགྱུར་བ་དང་མངོན་པར་མི་དགའ་བར་མི་བྱའོ། །ཞེས་ཀྱང་དེ་བཞིན་གཤེགས་པས་གསུངས་སོ། །གལ་ཏེ་དེ་ལ་ངས་  
གདམས་ངག་བསྐྱེད་པར་བྱ་ན། འདི་ལྟ་སྟེ། ཞེ་འགྲས་པའི་སེམས་དང་ལྡན་པ་དེ་ནི། དགེ་སྦྱོང་གི་ཆོས་མ་ཡིན་ཞིང། དགེ་སྦྱོང་མ་ཡིན་པ་དང་ཐུན་མོང་པ་འདི་ལྟ་སྟེ། དགེ་སྦྱོང་མ་  
ཡིན་པ་རྣམས་དང། དགེ་སྦྱོང་མ་ཡིན་པ་ཐུན་མོང་བའི་ལམ་ལ་ཞུགས་པའི་གནས་དེ་ནི། སྐྱོན་མང་པོའི་ཤས་ཆེ་བ་ཡིན་ཞིང། དེ་བཞིན་གཤེགས་པ་རྣམས་ཀྱི་བྱང་ཆུབ་གཏིང་  
  
  
དེའི་ཕྱིར་བདག་གིས་དྲན་པ་ཉེ་བར་གཞག་པ་རྣམས་ཁོ་ན་བསྟེན་པར་བྱའོ། །ཞེས་གདམས་པར་བྱའོ་།བཟང་སྐྱོང། དེ་ལ་ཆོས་ཐམས་ཅད་ངོ་བོ་ཉིད་ཀྱིས་གནས་པ་  
དག་ནི༑ མི་གནས་པ་དག་ཉིད་དེ། ཆོས་ཐམས་ཅད་དེ་ལྟར་གནས་པ་དག་ཉིད་རྣམ་པར་མི་རྟོག་པ་དག་གོ་བཟང་སྐྱོང། འདི་ལྟ་སྟེ་འཇུག་པའི་སྒོ་དང། རྟོགས་པའི་སྒོ་དང། རྣམ་པར་  
ཐར་པའི་སྒོ་དེ་ནི། དྲན་པ་ཉེ་བར་གཞག་པ་རྣམས་ཀྱི་སྒོ་ཡིན་ནོ། །བཟང་སྐྱོང། གནས་དང་གནས་མ་ཡིན་པ་དེ་ནི། གཉིས་ཡིན་ནོ་།བཟང་སྐྱོང། ཡང་དག་པའི་ལྟ་བ་དང་མཐའ་མི་  
དམིགས་པའི་ཕྱིར་མཐའ་རྣམ་པར་སྤངས་པ་ནི། གཉིས་ལ་མ་ཆགས་པ་ཡིན་ནོ། །བཟང་སྐྱོང། དེ་བཞིན་གཤེགས་པས་མཐའ་མ་བརྙེས་པའི་ཕྱིར་མཐའ་རྣམ་པར་སྤངས་པ་མ་ཡིན་མོད་ཀྱི་  
འོན་ཀྱང་གང་གི་ཕྱིར་མི་དམིགས་པ་དེ་ཉིད་ཀྱི་ཕྱིར་དེ་བཞིན་གཤེགས་པས་དེ་རྣམ་པར་སྤངས་པ་ཡིན་ནོ། །བཟང་སྐྱོང། དེ་བཞིན་གཤེགས་པས་རྣམ་པར་སྤངས་པའི་ཆོས་དེ་དག་ཇི་ལྟར་བྱིས་  
པ་དག་གིས་བཟུང་བ་དེ་བཞིན་དུ་མཁས་པ་དག་འཛིན་པར་མི་བྱེད་དོ། །བཟང་སྐྱོང། ཇི་ལྟར་ཆོས་རྣམས་ཀྱི་ཆོས་ཀྱི་མཚན་ཉིད་དེ་ལྟར་རྣམ་པར་སྤངས་པ་མ་ཡིན་ཞིང། ཡང་དག་པར་འདས་པ་  
མ་ཡིན་ལ་བོར་བ་མ་ཡིན་ཞིང་རྙེད་པ་མ་ཡིན་ནོ། །བཟང་སྐྱོང་གང་ངའི་ཐད་དུ་ཕྱིན་ནས་འདི་སྐད་ཅེས་སྨྲ་བའི་ལྷ་དེའི་ཚིག་ལན་ངས་འདི་སྐད་ཅེས་བཏབ་སྟེ། དགེ་སྦྱོང། དགྱེས་པ་མཛད་  
  
  
༄༅། །དམ༑ ངས་སྨྲས་པ། ལྷ། ངས་ཅི་རྙེད། དགེ་སྦྱོང་ཐུགས་ངན་མཛད་དམ། ངས་སྨྲས་པ། ལྷ། ངའི་ཅི་ཆུད་ཟོས། དེས་གསོལ་པ། དགེ་སྦྱོང། དགྱེས་པའང་  
མ་ལགས། ཐུགས་ངན་ཡང་མི་མཛད་པ་ནི། དགེ་སྦྱོང། ལེགས་སོ་།ལགས་སོ། །བཟང་སྐྱོང། ལྷ་དེ་འཁོར་འདི་ཉིད་དུ་འདུས་པར་གྱུར་ནས་འདུག་སྟེ། བཟང་སྐྱོང་དེས་ཆོས་ཐམས་  
ཅད་རང་བཞིན་གྱིས་ཡོངས་སུ་མྱ་ངན་ལས་འདས་པ་དག་ཀུན་ཏུ་ཤེས་སོ། །ལྷ་དེས་ནི། སྔོན་སངས་རྒྱས་ལྔ་བརྒྱ་དག་མཉེས་པར་བྱས་ཏེ། དེ་དག་མཉེས་པར་བྱས་པས་ལྷ་དེ་དེ་  
ལྟར་མངོན་པར་ཤེས་པ་མྱུར་བར་གྱུར་ཏོ། །བཟང་སྐྱོང། སེམས་ཅན་དགེ་བའི་རྩ་བ་མ་བསྐྱེད་པ་རྣམས་དང། དགེ་བའི་རྩ་བ་ཡོངས་སུ་མ་སྨིན་པ་རྣམས་ཆོས་དེ་དག་ལ་འདུལ་བའི་  
ཕྱིར་མོས་པར་ང་མི་སྨྲའོ། །དེ་བཞིན་དུ་ཉན་ཐོས་རྣམས་ཀྱི་མོས་པ་མ་མཐོང་ངོ། །བཟང་སྐྱོང། ཆོས་དེ་དག་གང་ལ་ལས་ཐོས་ནས་ཐོས་པའི་མོད་ལ་མོས་པར་འགྱུར་པའམ། དད་  
པར་འགྱུར་བའམ། ཡིད་ཆེས་པར་འགྱུར་བའི་དགེ་བའི་རྩ་བ་དེ་ནི་ནང་གི་ཆུང་དུར་འགྱུར་ཏེ། དེའི་གོང་ན་ཤེས་རབ་ཀྱི་ཕུང་པོའི་ཡེ་ཤེས་ཤིན་ཏུ་རྒྱས་པས་ཡེ་ཤེས་ལ་འཇུག་པའི་  
དགེ་བའི་རྩ་བ་རྣམས་ནི། རྒྱ་ཆེ་བར་བལྟ་བར་བྱའོ། །དེ་ནས་བཟང་སྐྱོང་ལ་སོགས་པ་བྱང་ཆུབ་སེམས་དཔའ་ལྔ་བརྒྱ་ཙམ་པོ་ད་དག་གིས་བཅོམ་ལྡན་འདས་ལ་ལག་པ་ལྟ་བུའི་པདྨ་དེས་  
  
  
།བཅོམ་ལྡན་འདས། གང་དག་ལག་པ་ལྟ་བུའི་པདྨའི་ཆོས་ཀྱི་རྣམ་གྲངས་དེ་ལ་དམིགས་ནས་ཡོངས་སུ་ཚོལ་བར་བགྱིད་པའམ་  
ཉན་པར་བགྱིད་པ་དེ་དག་ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་འགྱུར་ལགས་སོ། །བཅོམ་ལྡན་འདས། ཕྱོགས་བཅུ་ན་སངས་རྒྱས་བཅོམ་ལྡན་འདས་  
གང་དག་བཞུགས་ཏེ་འཚོ་ཞིང་གཞེས་པའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་དག་ལའང་དམིགས་པ་དེས་འདི་ལྟ་སྟེ། སེམས་ཅན་རྣམས་ཀྱི་  
བྱང་ཆུབ་ཀྱི་ཕྱོགས་ཀྱི་ཆོས་ཡོངས་སུ་སྨིན་པར་བགྱི་པའི་སླད་དུ་ཆོས་བསྟན་པར་གསོལ་བ་འདེབས་ལགས་སོ། །དེ་ནས་བཅོམ་ལྡན་འདས་ཀྱིས་མཁྱེན་བཞིན་དུ་བྱང་ཆུབ་སེམས་དཔའ་  
སེམས་དཔའ་ཆེན་པོ་བཟང་སྐྱོང་ལ་འདི་སྐད་ཅེས་བཀའ་སྩལ་ཏོ་།བཟང་སྐྱོང། ཁྱོད་ལ་སེམས་ཅན་རྣམས་ཀྱིས་ཕན་བཏགས་སམ་ཅི་ན་གང་གི་ཕྱིར་ཁྱོད་སེམས་ཅན་རྣམས་ཀྱི་བྱང་ཆུབ་  
ཀྱི་ཕྱོགས་ཀྱི་ཆོས་ཡོངས་སུ་སྨིན་པར་བྱ་བའི་ཕྱིར་སེམས་ཅན་རྣམས་ཀྱི་དོན་དུ་གོ་ཆ་བགོས་ཤིང། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་དག་  
ལའང་ཆོས་བསྟན་པར་གསོལ་བ་འདེབས། དེ་སྐད་ཅེས་བཀའ་སྩལ་པ་དང། བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་བཟང་སྐྱོང་གིས་འདི་སྐད་ཅེས་  
  
  
༄༅། །གསོལ་ཏོ། །བཅོམ་ལྡན་འདས། བདག་ལ་སེམས་ཅན་དེ་དག་གིས་སྨན་བཏགས་པས་བདག་གིས་དེ་དག་ཀྱང་སངས་རྒྱས་ཀྱི་ཞིང་དག་ཏུ་དགོད་པར་བགྱི་བའམ་  
དེ་དག་གིས་གནོད་པ་བགྱིས་པས་དེ་དག་སངས་རྒྱས་ཀྱི་ཞིང་དག་ཏུ་དགོད་པར་མི་བགྱིའོ། །ཞེས་གནོད་པར་བགྱི་བའམ། ཕན་གདགས་པའི་སླད་དུ་སེམས་ཅན་རྣམས་ཀྱི་དོན་དུ་གོ་ཆ་  
དེ་བགོས་པ་མ་ལགས་ཏེ། བཅོམ་ལྡན་འདས། བྱང་ཆུབ་སེམས་དཔའ་རྣམས་དེ་ལྟ་བུའི་གོ་ཆ་མི་འཚལ་བའི་སླད་དུའོ། །བཅོམ་ལྡན་འདས། དཔེར་བགྱི་ན། ཡན་ལག་ཐམས་  
ཅད་ལས་མེ་ཏོག་ཀུན་ཏུ་རྒྱས་པའི་ཤིང་ཡོངས་འདུས་བརྟོལ་གྱིས་སུམ་ཅུ་རྩ་གསུམ་པའི་ལྷ་རྣམས་དགའ་བར་འགྱུར་བ་དང། ཡན་ལག་ཐམས་ཅད་ལས་མེ་ཏོག་ཀུན་ཏུ་རྒྱས་  
པའི་ཤིང་ཡོངས་འདུ་ས་བརྟོལ་མཐོང་ནས། དེ་ལའང་སུམ་ཅུ་རྩ་གསུམ་པའི་ལྷ་རྣམས་མིའི་མ་ལགས་པའི་འདོད་པའི་ཡོན་ཏན་ལྔ་པོ་དག་གིས་རྩེ་ཞིང་དགའ་ལ་དགའ་མགུར་སྤྱོད་  
པར་བགྱིད་པར་གྱུར་ན། བཅོམ་ལྡན་འདས། འོ་ན་ཅི་སུམ་ཅུ་རྩ་གསུམ་པའི་ལྷ་རྣམས་ཀྱིས་ཡན་ལག་ཐམས་ཅད་ལས་མེ་ཏོག་ཀུན་ཏུ་རྒྱས་པའི་ཤིང་ཡོངས་འདུ་ས་བརྟོལ་ལ་  
གནོད་པར་བྒྱིའམ། སྨན་གདགས་པར་བགྱིས་ལགས་སམ། གང་གི་སླད་དུ་ཡོངས་འདུ་ས་བརྟོལ་མཐོང་ནས་སུམ་ཅུ་རྩ་གསུམ་པའི་ལྷ་རྣམས་དགའ་བར་འགྱུར་ཞིང། མིའི་  
  
  
དགའ་ལ་དགའ་མགུར་སྤྱོད་པར་བགྱིད་ཅིང་ཡན་ལག་ཐམས་ཅད་ལས་མེ་ཏོག་ཀུན་ཏུ་རྒྱས་པའི་ཤིང་ཡོངས་འདུ་ས་བརྟོལ་དུ་  
རེག་ནས་སུམ་ཅུ་རྩ་གསུམ་པའི་ལྷ་རྣམས་དགའ་བར་འགྱུར། བཅོམ་ལྡན་འདས། སུམ་ཅུ་རྩ་གསུམ་པའི་ལྷ་རྣམས་ཀྱིས་ཡོངས་འདུ་ས་བརྟོལ་ལ་གནོད་པར་བགྱི་བའམ། སྨན་  
གདགས་པ་ཅིའང་མ་བགྱིས་ལགས་མོད་ཀྱི། འོན་ཀྱང་སུམ་ཅུ་རྩ་གསུམ་པའི་ལྷ་རྣམས་ཀྱིས་འདོད་པ་ལ་ལོངས་སྤྱོད་པར་བགྱི་བའི་སླད་དུ་ཡན་ལག་ཐམས་ཅད་ལས་མེ་ཏོག་ཀུན་ཏུ་རྒྱས་པའི་  
ཤིང་ཡོངས་འདུ་ས་བརྟོལ་གྱི་ཐད་དུ་མངོན་པར་མཆི་བར་འོས་པ་ལགས་པ་དེ་བཞིན་དུ། བཅོམ་ལྡན་འདས། བདག་ལ་སེམས་ཅན་རྣམས་ཀྱིས་གནོད་པར་བགྱི་བའམ། སྨན་གདགས་པ་མ་  
བགྱིས་ལགས་མོད་ཀྱི། འོན་ཀྱང་ཡེ་ཤེས་སངས་རྒྱས་ཀྱི་ཡེ་ཤེས་དེ་བསྒྲུབས་ཏེ་ཡན་ལག་ཐམས་ཅད་ལས་མེ་ཏོག་ཀུན་ཏུ་རྒྱས་པའི་ཤིང་ཡོངས་འདུ་ས་བརྟོལ་བཞིན་དུ་ཅི་ནས་ཀྱང་སེམས་  
ཅན་གྲངས་མ་མཆིས་དཔག་ཏུ་མ་མཆིས་པ་དེ་དག་མངོན་པར་མཆི་བའི་འོས་སུ་བགྱི་བའི་སླད་དུ་སེམས་ཅན་རྣམས་ཀྱི་དོན་དུ་དེ་ལྟ་བུའི་གོ་ཆ་འཚལ་ལགས་ཏེ། དེ་ལའང་སེམས་ཅན་རྣམས་  
དགའ་བ་མ་མཆིས་པའི་དེ་བཞིན་གཤེགས་པའི་དབང་པོ་ལྔ་པོ་དག་གིས་སུམ་ཅུ་རྩ་གསུམ་པའི་ལྷ་དག་བཞིན་དུ་རྩེ་ཞིང་དགའ་ལ་དགའ་མགུར་སྤྱོད་པར་བགྱིད་ལགས་སོ། །བཅོམ་ལྡན་འདས་  
  
  
༄༅། །བདག་ཅག་གིས་གོ་ཆ་དེའང་སེམས་ཅན་ལས་དབེན་པར་བགྱི་བའི་སླད་དུ་བགོས་ལགས་ཀྱི། སེམས་ཅན་དམིགས་པར་བགྱི་བའི་སླད་དུ་མ་ལགས། བདག་  
ལས་དབེན་པར་བགྱི་བའི་སླད་དུ་བགོས་ལགས་ཀྱི། བདག་དམིགས་པར་བགྱི་བའི་སླད་དུ་མ་ལགས། ཆོས་ལས་དབེན་པར་བགྱི་བའི་སླད་དུ་བགོས་ལགས་ཀྱི། ཆོས་དམིགས་པར་བགྱི་  
བའི་སླད་དུ་མ་ལགས། ཕུང་པོ་ལས་དབེན་པར་བགྱི་བའི་སླད་དུ་བགོས་ལགས་ཀྱི། ཕུང་པོ་དམིགས་པར་བགྱི་བའི་སླད་དུ་མ་ལགས་ཁམས་ལས་དབེན་པར་བགྱི་བའི་སླད་དུ་བགོས་  
ལགས་ཀྱི། ཁམས་དམིགས་པར་བགྱི་བའི་སླད་དུ་མ་ལགས། སྐྱེ་མཆེད་ལས་དབེན་པར་བགྱི་བའི་སླད་དུ་བགོས་ལགས་ཀྱི། སྐྱེ་མཆེད་དམིགས་པར་བགྱི་བའི་སླད་དུ་མ་ལགས་ཏེ་  
འདི་ལྟ་སྟེ། དབེན་པའི་གོ་ཆ་དེ་ལྟ་བུའི་གོ་ཆ་དེ་བགོས་ལགས་སོ་།བཅོམ་ལྡན་འདས། གོ་ཆ་དེ་ནི། དབེན་པའི་གོ་ཆ་ལགས་ཏེ། དེ་ལ་ནི། གོ་ཆ་མ་མཆིས། གོ་ཆའི་འབྲས་བུ་མ་མཆིས་  
ཏེ༑ གང་ཡང་ཐོབ་པར་བགྱི་བའི་སླད་དུ་མ་ལགས། དོར་བར་བགྱི་བའི་སླད་དུ་མ་ལགས་པ་དེ་ལྟ་བུའི་གོ་ཆ་དེ་བགོས་ལགས་སོ། །བདག་འདི་ནི། གོ་ཆའོ། །ཞེས་མོས་པར་མི་བགྱིད་  
ཅིང་གཡར་གྱིས་མི་ལེན་པ་དང། གོ་ཆ་འདི་ནི། འདི་ལྟ་བུའོ་།ཞེས་གཡར་གྱིས་མི་ལེན་པ་དང། ཚད་དེ་ལྟ་བུའོ། །ཞེས་གཡར་གྱིས་མི་ལེན་པ་དང། གོ་ཆ་འདི་ནི། འདིའི་ཕྱིར་རོ། །ཞེས་  
  
  
།བཅོམ་ལྡན་འདས། གལ་ཏེ་གཡར་གྱིས་བླངས་ན་ནི། བདག་ཉེ་བར་བླངས་པར་འགྱུར་བ་ཞིག་ན། བཅོམ་ལྡན་འདས་  
བདག་ཉེ་བར་མི་ལེན་ལགས་ཏེ། དེ་ཉེ་བར་མི་ལེན་ཅིང་བྱང་ཆུབ་སེམས་དཔའ་ནི། བདག་གམ་བདག་མ་མཆིས་པ་ལ་མི་གནས་པའི་སླད་དུའོ། །བཅོམ་ལྡན་འདས། གལ་ཏེ་བདག་མ་མཆིས་  
པ་ལ་གནས་ན་ནི། བདག་ཁོ་ན་ལ་གནས་པར་འགྱུར་བ་ཞིག་ན། བཅོམ་ལྡན་འདས། ཆོས་ཐམས་ཅད་མི་གནས་པའི་སླད་དུའོ། །བཅོམ་ལྡན་འདས། འཇིག་རྟེན་དུ་གོ་ཆ་དེ་དེ་ལྟར་རབ་ཏུ་  
བསྒོམས་པ་ལགས་ཏེ། བཅོམ་ལྡན་འདས། ཇི་ལྟར་ཅིའང་མ་བསྒོམས་པ་དེ་ལྟར་རབ་ཏུ་བསྒོམས་པ་ལགས་པའི་སླད་དུའོ། །གཞན་ཡང་བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་  
ཆེན་པོ་བཟང་སྐྱོང་གིས་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་གིས་སོ་སོའི་སྐྱེ་བོའི་ཆོས་རྣམས་ཐག་རིང་ཞེས་བགྱི་བར་ཡང་དག་པར་རྗེས་སུ་མ་མཐོང་ཞིང། སངས་རྒྱས་  
ཀྱི་ཆོས་རྣམས་ཐག་ཉེ་ཞེས་བགྱི་བར་ཡང་དག་པར་རྗེས་སུ་མ་མཐོང། སློབ་པའི་ཆོས་རྣམས་ཐག་རིང་ཞེས་བགྱི་བར་ཡང་དག་པར་རྗེས་སུ་མ་མཐོང་ཞིང། སངས་རྒྱས་ཀྱི་ཆོས་རྣམས་ཐག་  
ཉེ་ཞེས་བགྱི་བར་ཡང་དག་པར་རྗེས་སུ་མ་མཐོང། སངས་རྒྱས་ཀྱི་ཆོས་དེ་དག་ཅེས་དེ་ལྟར་ཡང་ཡང་དག་པར་རྗེས་སུ་མ་མཐོང་ཞིང། སངས་རྒྱས་ཀྱི་ཆོས་དེ་དག་དེ་བཞིན་ཞེས་ཡང་དག་  
  
  
༄༅། །པར་རྗེས་སུ་མ་མཐོང་ལགས་ཏེ། བཅོམ་ལྡན་འདས། བདག་གིས་ཕན་ཡོན་ཅིའང་ཡང་དག་པར་རྗེས་སུ་མ་མཐོང་ཞིང་ཉེས་དམིགས་ཅིའང་ཡང་དག་པར་  
རྗེས་སུ་མ་མཐོང་བ་དེ་ལྟ་བུའི་གོ་ཆ་བགོས་ལགས་ཏེ། འཇིག་རྟེན་དུ་གོ་ཆ་དེ་དེ་ལྟར་རབ་ཏུ་བགོས་པ་ལགས་སོ། །དེ་ནས་བཟང་སྐྱོང་ལ་སོགས་པ་བྱང་ཆུབ་སེམས་དཔའ་ལྔ་བརྒྱས་  
བཅོམ་ལྡན་འདས་ལ་པདྨ་གང་དག་གཏོར་བ་དེ་དག་ཕྱོགས་བཅུའི་འཇིག་རྟེན་གྱི་ཁམས་དག་ཏུ་དོང་ནས་སངས་རྒྱས་བཅོམ་ལྡན་འདས་རྣམས་ཀྱི་སྟེང་དུ་ཆར་བབ་ཅིང་སེམས་ཅན་ཡོངས་  
སུ་སྨིན་པར་ཡང་བྱས་སོ། །བམ་པོ་གསུམ་པ། ཡང་དེའི་ཚེ་ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་དེའི་ཕ་རོལ་གྱིའང་ཆེས་ཕ་རོལ་ན་  
འཇིག་རྟེན་གྱི་ཁམས་མཚན་གྱི་གཟི་བརྗིད་རྒྱལ་པོ་ཞེས་བྱ་བ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཚན་མ་མེད་པའི་ང་རོ་ཞེས་བྱ་བ་བཞུགས་  
ཏེ༑ འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་ཀྱང་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་ཞེས་བྱ་བ་འདི་  
ནི༑ ངའི་འོག་ཏུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་རོ། །ཞེས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་  
  
  
༑དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བས་སྣང་བ་ཆེན་པོ་དེ་མཐོང་ཞིང་གསུང་བསལ་བའི་སྒྲ་དེའང་ཐོས་ཏེ། དེ་  
ཐོས་ནས་ཀྱང་དེ་བཞིན་གཤེགས་པ་མཚན་མ་མེད་པའི་ང་རོ་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། འོད་གདའ་བ་འདི་དང། གསུང་བསལ་བའི་སྒྲ་གྲག་པ་འདི་སུའི་ལགས་  
དེ་སྐད་ཅེས་གསོལ་པ་དང། བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་ལ་འདི་སྐད་ཅེས་བཀའ་སྩལ་ཏོ། །སེམས་བསྐྱེད་མ་ཐག་  
ཏུ་ཆོས་ཀྱི་འཁོར་ལོ་བསྐོར་བ། སངས་རྒྱས་ཀྱི་ཞིང་འདི་ནས་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་དེའི་ཕ་རོལ་གྱིའང་ཆེས་ཕ་རོལ་ན་འཇིག་རྟེན་གྱི་ཁམས་མི་  
མཇེད་ཅེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཤཱཀྱ་ཐུབ་པ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་བྱང་ཆུབ་སེམས་དཔའི་སྡེ་སྣོད་སེམས་ཅན་ཐམས་ཅད་ཡང་དག་པར་ཚིམ་  
པར་བྱེད་པ། སེམས་ཅན་ཐམས་ཅད་ཀྱི་ཐེ་ཚོམ་གཅོད་པ་ཞེས་བྱ་བའི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏེ། འོད་དེ་དང་གསུང་བསལ་བའི་སྒྲ་གྲག་པ་དེ་ནི། དེའི་ཡིན་ནོ། །སངས་རྒྱས་ཀྱི་  
ཞིང་དེ་ན་བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་པའི་གོ་ཆ་བགོས་པ་མཐའ་ཡས་ཤིང་དཔག་ཏུ་མེད་པ་དག་མཚམས་སུ་ལྷགས་སོ། །དེ་ནས་བཅོམ་ལྡན་འདས་  
  
  
༄༅། །དེ་ལ་བྱང་ཆུབ་སེམས་དཔའ་དེས་འདི་སྐད་ཅེས་གསོལ་ཏོ་།བཅོམ་ལྡན་འདས། བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་དེ་ལ་བལྟ་བ་དང། ཕྱག་བགྱི་  
བ་དང། བསྙེན་བཀུར་བགྱི་པའི་སླད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །བྱང་ཆུབ་སེམས་དཔའ་དེ་དག་ཀྱང་བལྟ་བར་བགྱིའོ། །དེ་ཅིའི་སླད་དུ་ཞེ་ན། སེམས་ཅན་  
དེ་ལྟ་བུ་དེ་དག་ཐོས་པར་ཡང་ཤིན་ཏུ་དཀའ་ལགས་ན། ལྟ་བ་ལྟ་སྨོས་ཀྱང་ཅི་འཚལ་ཞིང་བསྙེན་བཀུར་བགྱི་བ་ལྟ་སྨོས་ཀྱང་ཅི་འཚལ་བའི་སླད་དུའོ། །དེ་ནས་དེ་བཞིན་གཤེགས་པ་དགྲ་  
བཅོམ་པ་ཡང་དག་པར་རྫོགས་པའི་སངས་རྒྱས་མཚན་མ་མེད་པའི་ང་རོས་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་ལ་འདི་  
སྐད་ཅེས་བཀའ་སྩལ་ཏོ། །རིགས་ཀྱི་བུ། དེའི་དུས་ལ་བབ་པར་ཤེས་ན་སོང་ཞིག་དེ་བཞིན་གཤེགས་པས་སྐབས་ཕྱེ་བས་དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་  
བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་སྟན་ལས་ལངས་ནས་བཅོམ་ལྡན་འདས་དེའི་ཞབས་ལ་མགོ་བོས་ཕྱག་བཙལ་ཏེ་བསྐོར་བའང་བྱས་ནས་སོང་སྟེ། བཅོམ་ལྡན་འདས་ཀྱིས་  
སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ། ཁྱོད་ཀྱིས་པདྨ་འདི་དའི་ཚིག་གིས་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་དེ་ལ་ཕུལ་ཅིག་ཅེས་དེའི་ལག་ཏུ་པདྨ་  
  
  
།དེ་ནས་བྱང་ཆུབ་སེམས་དཔའ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བས་པདྨ་དེ་ལག་པས་བླངས་ནས་འཇིག་རྟེན་གྱི་ཁམས་མི་མཇེད་དུ་འོངས་སོ། །པདྨ་ཆེན་པོ་དེ་  
ལས་ཀྱང་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཚན་མ་མེད་པའི་ང་རོ་བྱང་ཆུབ་སེམས་དཔའི་སྤྱད་པ་སྤྱོད་པ་ན་འཁོར་ཁྱད་པར་དུ་འཕགས་པ་གང་དག་བྱུང་  
བར་གྱུར་པ་དེ་དག་ཐམས་ཅད་ཀུན་ཏུ་སྣང་སྟེ། སེམས་ཅན་དེ་དག་གིས་ལོངས་སྤྱད་པར་བྱ་བའི་ཕྱིར་པདྨ་ཆེན་པོ་དེ་ལྟ་བུ་དག་གིས་ཀྱང་འཇིག་རྟེན་གྱི་ཁམས་དེ་ཁྱབ་བོ། །དེ་ནས་བྱང་ཆུབ་  
སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་པདྨ་དེ་ཐོགས་ནས་འཇིག་རྟེན་གྱི་ཁམས་མི་མཇེད་དུ་སོན་ཏོ། །འཇིག་རྟེན་གྱི་ཁམས་མི་མཇེད་  
འདིར་དེ་ཕྱིན་ནས་དེ་ནས་དེ་མ་ཐག་ཏུ་དེ་ཉིད་ཀྱི་ཚེ་འཇིག་རྟེན་གྱི་ཁམས་མི་མཇེད་འདི་ན་ཤིང་ལྗོན་པའི་རྣམ་པའམ། འབྲས་བུའི་རྣམ་པའམ། མེ་ཏོག་གི་རྣམ་པའམ། ལོ་མའི་རྣམ་པ་ཇི་སྙེད་  
ཡོད་པ་དང། ཐ་ན་སོར་བཞི་ཙམ་པ་དེ་ཐམས་ཅད་བྱང་ཆུབ་སེམས་དཔའ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བའི་ལག་པ་ལས་ཀུན་ཏུ་སྣང་ངོ། །འཇིག་རྟེན་གྱི་ཁམས་མི་  
མཇེད་འདི་ན་སེམས་ཅན་ཇི་སྙེད་ཡོད་པ་དེ་དག་གིས་རང་རང་གི་སྐད་དག་མངོན་པར་བརྗོད་དེ། དེ་དག་མངོན་པར་བརྗོད་པ་ན་མི་རྟག་པ་དང། སྡུག་བསྔལ་པ་དང། བདག་མེད་པའི་སྒྲ་གྲག་  
  
  
༄༅། །ཅིང། དབང་པོ་དང། སྟོབས་དང། བྱང་ཆུབ་ཀྱི་ཡན་ལག་དང། བསམ་གཏན་དང། རྣམ་པར་ཐར་པ་དང། ཏིང་ངེ་འཛིན་དང་སྙོམས་པར་འཇུག་པའི་སྒྲ་དག་ཀྱང་  
གྲག་གོ་དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤཱ་རད་ཏིའི་བུས་འདི་སྐད་ཅེས་གསོལ་ཏོ། །ཨ་ལ་ལ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་རྫུ་  
འཕྲུལ་མངོན་པར་འདུ་མཛད་པ་ཆེན་པོ་འདི་ཀུན་ཏུ་གདའ་ལགས་སོ་།དེ་སྐད་ཅེས་གསོལ་པ་དང། བཅོམ་ལྡན་འདས་ཀྱིས་ཚེ་དང་ལྡན་པ་ཤཱ་རད་ཏིའི་བུ་ལ་འདི་སྐད་ཅེས་བཀའ་སྩལ་ཏོ། །  
ཤཱ་རད་ཏིའི་བུ། རྫུ་འཕྲུལ་མངོན་པར་འདུ་བྱེད་པ་འདི་ནི། དེ་བཞིན་གཤེགས་པའི་མ་ཡིན་ཏེ། ཤཱ་རད་ཏིའི་བུ། རྫུ་འཕྲུལ་མངོན་པར་འདུ་བྱེད་པ་འདི་ནི། བྱང་ཆུབ་སེམས་དཔའ་སེམས་  
དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བའི་ཡིན་ནོ། ཤཱ་རད་ཏིའི་བུ། སངས་རྒྱས་ཀྱི་ཞིང་འདི་ནས་ཤར་ཕྱོགས་ཀྱི་ཕྱོགས་ཆར་འཇིག་རྟེན་གྱི་ཁམས་གྲངས་མེད་  
དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་མཚན་གྱི་གཟི་བརྗིད་ཀྱི་རྒྱལ་པོ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་  
རྒྱས་མཚན་མ་མེད་པའི་ང་རོ་ཞེས་བྱ་བ་བཞུགས་ཏེ། འཚོ་ཞིང་གཞེས་པའི་འཇིག་རྟེན་གྱི་ཁམས་དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་  
  
  
འོངས་ཏེ། བྱང་ཆུབ་སེམས་དཔའ་དེའི་སྔོན་གྱི་ལས་ཀྱི་རྣམ་པར་སྨིན་པས་འདི་སྣང་ངོ། །དེ་ནས་བཅོམ་ལྡན་འདས་ལ་ཚེ་དང་ལྡན་  
པ་ཤཱ་རད་ཏིའི་བུས་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆུབ་སེམས་དཔའ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བས་དགེ་བའི་རྩ་བ་ཇི་སྙེད་ཅིག་བསགས་ཤིང་  
དགེ་བའི་རྩ་བ་གང་དག་བསགས་པས་བྱང་ཆུབ་སེམས་དཔའ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བའི་རྣམ་པར་སྨིན་པ་ཡོངས་སུ་སྦྱང་བ་དེ་ལྟ་བུ་དེ་དག་ཀུན་ཏུ་གདའ་ལགས་  
དེ་སྐད་ཅེས་གསོལ་པ་དང། བཅོམ་ལྡན་འདས་ཀྱིས་ཚེ་དང་ལྡན་པ་ཤཱ་རད་ཏིའི་བུ་ལ་འདི་སྐད་ཅེས་བཀའ་སྩལ་ཏོ། །ཤཱ་རད་ཏིའི་བུ། ཁྱོད་ཀྱིས་དེ་བཞིན་གཤེགས་པ་ལ་དོན་དེ་དྲི་བར་  
སེམས་པ་ནི། ལེགས་སོ། །ལེགས་སོ། །ཤཱ་རད་ཏིའི་བུ། དེ་བཞིན་གཤེགས་པའི་མཐུ་ཁོ་ནས་ཁྱོད་ཀྱི་སྤོབས་པ་དེའང་སྐྱེས་པ་ཡིན་ཏེ། ཤཱ་རད་ཏིའི་བུ། དེའི་ཕྱིར་ཉོན་ཅིག་དང་  
ངས་ཁྱོད་ལ་བཤད་དོ། །བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བས་སངས་རྒྱས་བཅོམ་ལྡན་འདས་བྱང་ཆུབ་མངོན་པར་རྫོགས་  
པར་སངས་རྒྱས་ཏེ་བྱང་ཆུབ་ཀྱི་སྙིང་པོ་དམ་པ་ན་བཞུགས་པ་ཇི་སྙེད་བྱུང་བ་ལ། སྔོན་ཐོག་མར་ཆོས་བསྐུལ་བ་བྱས་ཤིང་གསོལ་བ་བྱས་ཏེ། འདིས་སྔོན་བླ་ན་མེད་པ་ཡང་དག་པར་རྫོགས་པའི་  
  
  
༄༅། །བྱང་ཆུབ་ཏུ་ཚོགས་ཀྱི་དགེ་བའི་རྩ་བ་དག་བསྐྱེད་དེ་དེ་དག་གི་ཐད་དུ་སོང་ནས་ཁ་ཅིག་ལ་ནི། ཚངས་པར་གྱུར་པས་བསྐུལ་བ་བྱས་ཤིང་གསོལ་བ་བཏབ་བོ་  
དེ་དག་གི་ཐད་དུ་སོང་ནས་ཁ་ཅིག་ལ་ནི། བརྒྱ་བྱིན་དུ་གྱུར་པ་དང། ཁ་ཅིག་ལ་ནི། འཁོར་ལོས་བསྒྱུར་བར་གྱུར་པ་དང། ཁ་ཅིག་ལ་ནི། རྒྱལ་པོ་དྲང་སྲོང་དུ་གྱུར་པས་བསྐུལ་བ་བྱས་  
ཤིང་གསོལ་བ་བཏབ་བོ། །ཤཱ་རད་ཏིའི་བུ། འདི་ལྟ་སྟེ། དཔེར་ན་ང་ཐོག་མར་མངོན་པར་རྫོགས་པར་སངས་རྒྱས་ནས་ཚངས་པ་ཆེན་པོས་སེམས་ཅན་ལས་ཀྱི་སྒྲིབ་པ་ཆུང་ངུ་དང་  
ལྡན་པ་དག་མཆིས་ཏེ། ཆོས་མ་ཐོས་པ་དག་ལས་ཉམས་ཤིང་བཅོམ་ལྡན་འདས་ཀྱི་བཀའ་བཞིན་དུ་བགྱིད་པར་ཡང་འགྱུར་ན། བཅོམ་ལྡན་འདས། ཆོས་བསྟན་དུ་གསོལ༑ བདེ་བར་  
གཤེགས་པ། ཆོས་བསྟན་དུ་གསོལ་ཞེས་ཆོས་ཀྱི་འཁོར་ལོ་རབ་ཏུ་བསྐོར་བའི་ཕྱིར་བསྐུལ་ཞིང་གསོལ་བ་བཏབ་པ་དེ་བཞིན་དུ། ཤཱ་རད་ཏིའི་བུ། བྱང་ཆུབ་སེམས་དཔའ་སེམས་  
དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བས་སངས་རྒྱས་བཅོམ་ལྡན་འདས་ཇི་སྙེད་བྱུང་བ་ལ་བཅོམ་ལྡན་འདས་ཆོས་བསྟན་དུ་གསོལ། བཅོམ་ལྡན་འདས་  
ཆོས་ཀྱི་འཁོར་ལོ་བསྐོར་དུ་གསོལ་ཞེས་བསྐུལ་ཞིང་གསོལ་བ་བཏབ་བོ་།འདིས་དགེ་བའི་རྩ་བ་གང་དག་བསགས་པ་དེ་དག་ཆོས་ཀྱི་འཁོར་ལོ་བསྐོར་བར་གསོལ་བ་གདབ་པ་མ་གཏོགས་  
  
  
ཤཱ་རད་ཏིའི་བུ་དེའི་ཕྱིར་དོན་དེ་རབ་ཏུ་གྲུབ་པར་བྱ་བའི་ཕྱིར་སྤྱོད་ལ་དཔེ་བྱ་སྟེ། ཤཱ་རད་ཏིའི་བུ། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་  
དེ་ནི༑ གང་ན་ཟླ་བ་ཐེར་འབུམ་དང། ཉི་མ་ཐེར་འབུམ་རྒྱུ་ཞིང་གླིང་ཆེན་པོ་བཞི་པའི་འཁོར་རྒྱ་མཚོ་ཆེན་པོ་ཐེར་འབུམ་ཕྲག་བཞི་དང། གླིང་བཞི་པ་ཐེར་འབུམ་ཕྲག་བཞི་དང། གླིང་ཁྲག་ཁྲིག་ཕྲག་  
བདུན་ཅུ་དང། འཁོར་རིའི་རྒྱལ་པོ་རི་རབ་ཐེར་འབུམ་དང། ནང་གི་འཁོར་ཡུག་ཐེར་འབུམ་ཡོད་པ་སྟེ། ཤཱ་རད་ཏིའི་བུ། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་དེ་ནི། ཡོངས་སུ་  
བརྟག་པ་བཟུང་ནས་འདི་ལྟ་སྟེ། དཔེར་ན། རྒྱ་མཚོ་ཆེན་པོ་དཔག་ཚད་བརྒྱད་ཁྲི་བཞི་སྟོང་དང་ལྡན་པ་བཞིན་དུ་འཕང་དུའང་དེ་ཙམ་དུ་གྱུར་ལ། ཤཱ་རད་ཏིའི་བུ། དེ་ནས་སྟོང་གསུམ་གྱི་སྟོང་  
ཆེན་པོའི་འཇིག་རྟེན་གྱི་ཁམས་དེ་ཡུངས་འབྲུས་གང་བར་གྱུར་ཏེ། དེ་ལ་སྟོབས་དར་ལྡན་ཞིང་མཐུ་དང་བརྩོན་འགྲུས་ཐོབ་པའི་མི་ལ་ལ་ཞིག་བྱུང་ལ། དེས་ཡུངས་འབྲུའི་ཕུང་པོ་ཆེན་པོ་དེ་  
ལས་སྦར་གང་བླངས་ནས་ཕྱོགས་བཞིར་གཏོར་ཏེ། དེའང་རླུང་གིས་མངོན་པར་དེད་ལ། གང་ཡུངས་འབྲུ་རེ་རེ་ནས་བླངས་ཏེ་འཇིག་རྟེན་གྱི་ཁམས་རེ་རེར་འཕངས་ན། ཤཱ་རད་ཏིའི་བུ་  
འདི་ཇི་སྙམ་དུ་སེམས། ཡུངས་ཀར་གྱི་འབྲུ་རེ་རེས་བཟུང་བའི་འཇིག་རྟེན་གྱི་ཁམས་དེ་དག་ཇི་སྙེད་དུ་འགྱུར། དེ་སྐད་ཅེས་བཀའ་སྩལ་པ་དང། བཅོམ་ལྡན་འདས་ལ་ཚེ་དང་ལྡན་པ་ཤཱ་  
  
  
༄༅། །རད་ཏིའི་བུས་འདི་སྐད་ཅེས་གསོལ་ཏོ། །བཅོམ་ལྡན་འདས་དཔག་ཏུ་མ་མཆིས་ལགས་སོ། །བདེ་བར་གཤེགས་པ། དཔག་ཏུ་མ་མཆིས་ལགས་སོ། །  
བཀའ་སྩལ་པ། ཤཱ་རད་ཏིའི་བུ། ཁྱོད་མོས་པར་བྱ། ཁོང་དུ་ཆུད་པར་བྱ་སྟེ། ཤཱ་ར་དྭ་ཏིའི་བུ། ཡུངས་འབྲུས་ཡོངས་སུ་ཟིན་པའི་འཇིག་རྟེན་གྱི་ཁམས་ཇི་སྙེད་ཡོད་པ་དེ་དག་  
ཐམས་ཅད་གྲོང་ཁྱེར་ཆེན་པོ་གཅིག་ཏུ་གྱུར་ལ། གྲོང་ཁྱེར་ཆེན་པོ་དེའི་ཆུ་ཞེང་དུ་ཇི་ཙམ་དུ་གྱུར་པར་འཕང་དུའང་དེ་ཙམ་དུ་གྱུར་ཏེ། དེའི་ར་བ་སྲ་ཞིང་བརྟན་ཏེ་མི་ཕྱེད་ལ་མི་ཤིགས་པ་  
དག་ཀྱང་དེ་ཙམ་དུ་གྱུར་ལ། ཤཱ་རད་ཏིའི་བུ། གྲོང་ཁྱེར་ཆེན་པོ་དེའང་འདི་ལྟ་སྟེ། དཔེར་ན། འབྲུའི་སྣོད་བྱུར་བུར་གྱུར་པ་བཞིན་དུ་བྱེ་མས་གང་པར་གྱུར་ན། ཤཱ་རད་ཏིའི་བུ། འདི་ཇི་  
སྙམ་དུ་སེམས། བྱེ་མའི་ཕུང་པོ་དེ་དག་ཇི་ཙམ་དུ་འགྱུར། གསོལ་པ། བཅོམ་ལྡན་འདས། དཔག་ཏུ་མ་མཆིས་ལགས་སོ། །བདེ་བར་གཤེགས་པ་གྲངས་མ་མཆིས་ལགས་སོ། །  
བཅོམ་ལྡན་འདས་ཀྱིས་བཀའ་སྩལ་པ། ཤཱ་རད་ཏིའི་བུ། ཁྱོད་མོས་པར་བྱ། ཁོང་དུ་ཆུད་པར་བྱ་སྟེ། རྩིས་མཁན་ནམ། རྩིས་མཁན་ཆེན་པོ་དག་གིས་བྱེ་མའི་ཕུང་པོ་དེ་དག་གི་ཚད་  
གཟུང་བར་ནི། ནུས་ཀྱང་སྲིད་ཀྱི། བྱང་ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བས་ཐོག་མ་མངོན་པར་རྫོགས་པར་སངས་རྒྱས་ཏེ་  
  
  
པར་བྱས་ནས། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་དུ་གསོལ་ཞེས་བསྐུལ་ཅིང་གསོལ་བ་བཏབ་པའི་དེ་བཞིན་གཤེགས་པ་  
དེ་དག་གི་ཚད་གཟུང་བར་ནི། མི་ནུས་སོ། །དེ་བས་ཆེས་མང་བའི་སངས་རྒྱས་བཅོམ་ལྡན་འདས་རྣམས་ལ་རིན་པོ་ཆེ་སྣ་བདུན་ལས་བྱས་པའི་ཆོས་ཀྱི་འཁོར་ལོ་དག་བྱས་ཏེ་ཕུལ་བ་དང། དེ་  
བས་ཆེས་མང་བའི་སངས་རྒྱས་བཅོམ་ལྡན་འདས་རྣམས་ལ་མེ་ཏོག་གི་འཁོར་ལོ་དག་དང། སྤོས་ཀྱི་འཁོར་ལོ་དག་ཕུལ་བའང་རེ་ཞིག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་  
ཡོངས་སུ་མ་བསྔོས་ན། སངས་རྒྱས་བཅོམ་ལྡན་འདས་དག་ལ་གསེར་དངུལ་དང། ཤིང་ལས་བྱས་པ་རྣམ་པ་སྣ་ཚོགས་ཀྱིས་ཤིན་ཏུ་བརྒྱན་པའི་འཁོར་ལོ་ཐམས་ཅད་གཞན་དག་ཕུལ་བ་  
ལྟ་ཅི་སྨོས་ཏེ། འདི་ལྟ་སྟེ། སངས་རྒྱས་བཅོམ་ལྡན་འདས་དག་ལ་དེ་དག་དབུལ་བ་ན་ཆོས་ཀྱི་འཁོར་ལོ་བསྐོར་བར་བྱ་བའི་ཕྱིར་དང་ཡང་དང་ཡང་དུ་གསོལ་བ་གདབ་པའི་ཕྱིར་ཡོངས་སུ་  
བསྔོས་སོ། །དེའི་འོག་ཏུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རབ་ཀྱི་རྩལ་གྱིས་རྣམ་པར་གནོན་པའི་ཁྱུ་མཆོག་རྒྱལ་པོ་ཞེས་བྱ་བ་འཇིག་རྟེན་དུ་  
བྱུང་ངོ། །དེའི་ཚེ་རྒྱལ་པོ་རྣམ་པར་བསྒྲགས་པའི་སྟོབས་ཀྱིས་འབར་བ་ཞེས་བྱ་བ་ཞིག་བྱུང་སྟེ། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་མིའི་སྐྱེ་རྒུའི་འཁོར་ལོས་བསྒྱུར་  
  
  
༄༅། །བས་དབང་ཕྱུག་ལ་དབང་བྱེད་དོ། །དེ་གང་གི་ཚེ་བཙུན་མོའི་འཁོར་ཏམ། སྐྱེད་མོས་ཚལ་ན་འདུག་པར་གྱུར་ཀྱང་རུང་སྟེ་འདོད་པའི་ཡོན་ཏན་དག་གིས་དགའ་བར་  
འདོད་དམ། རྩེ་བར་འདོད་དམ། དགའ་མགུར་སྤྱོད་པར་འདོད་ན། དེ་ལ་བཙུན་མོའི་འཁོར་དེ་གླུ་གར་དང། རོལ་མོ་འདོད་པ་དང་ལྡན་པ་དག་བྱེད་ཅིང། དེའི་ཚེ་དེས་མི་རྟག་པ་དང། སྡུག་བསྔལ་བ་དང་  
བདག་མེད་པའི་སྒྲ་ཐོས་སོ། །དེའི་ཚེ་དེ་འདོད་པའི་ཡོན་ཏན་དག་ལས་ཡིད་བྱུང་བར་གྱུར་ཏེ། མ་ཆགས་པའི་ཡིད་དང། སྐྲག་པའི་ཡིད་དང། སྐྱོ་བའི་ཡིད་དང་ལྡན་པས་དེ་བཞིན་གཤེགས་  
པ་རབ་ཀྱི་རྩལ་གྱིས་རྣམ་པར་གནོན་པ་ག་ལ་བདེར་སོང་སྟེ་ཕྱིན་ནས་བཅོམ་ལྡན་འདས་དེའི་ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འདུག་པ་དང། འོངས་པ་དེ་ལ་བཅོམ་ལྡན་  
འདས་དེས་སྔོན་གྱི་དགེ་བའི་རྩ་བ་གླེང་བ་མཛད་དེ། དེས་དེ་ཐོས་ནས་འདི་སྙམ་དུ་སེམས་ཏེ། དེ་བཞིན་གཤེགས་པ་དེ་ནི། འདི་ལྟར་སྒྲིབ་པ་མི་མངའ་བའི་ཡེ་ཤེས་གཟིགས་པ་དང་ལྡན་ཏེ། བཅོམ་  
ལྡན་འདས་དེ་ནི། དུས་དེ་སྲིད་འདས་ཀྱང་དགེ་བའི་རྩ་བ་དག་ཐུགས་སུ་ཆུད་ཀྱི། བདག་གིས་ནི། དེ་ལས་དགེ་བའི་རྩ་བ་གཅིག་ཀྱང་མི་ཤེས་སོ། །སྙམ་མོ། །འདི་ལྟ་སྟེ། སངས་རྒྱས་བཅོམ་  
ལྡན་འདས་དེ་སྙེད་ལ་འདོད་པའི་ཡོན་ཏན་གྱི་སྦག་པས་སྦགས་པ་རྒྱལ་སྲིད་ཀྱི་སྦག་པས་སྤགས་པ། དབང་ཕྱུག་གིས་སྤགས་པ་བདག་གིས་དགེ་བའི་རྩ་བ་དག་བྱས་ཤིང་བྱས་ནས་ཀྱང་  
  
  
བྱང་ཆུབ་ཏུའང་ཡོངས་སུ་མ་བསྔོས་སུ་ཟིན་ཀྱང་གང་ད་ལྟར་བདག་དགེ་བའི་རྩ་བ་གང་ངེས་པར་མངོན་པར་འདུ་བྱེད་པ་དེ་སེམས་ཅན་ཐམས་ཅད་ཀྱི་དོན་དུ་ཡོངས་སུ་  
བསྔོ་བར་གྱུར་ཅིག་གང་དང་གང་དུ་སོ་སོར་སྐྱེ་བ་དང། གང་དང་གང་དུ་སྐྱེ་བ་དང། སངས་རྒྱས་ཀྱི་ཞིང་གང་དང་གང་དུ་འགྲོ་བར་གྱུར་པ་ཐམས་ཅད་དུ་སེམས་ཅན་དེ་དག་ལ་རང་རང་གི་སྒྲ་  
མངོན་པར་བརྗོད་པས་སྒྲ་འབྱིན་པར་གྱུར་ཅིག་དེ་ཐམས་ཅད་ཀྱང་སེམས་ཅན་རྣམས་ཀྱིས་མི་རྟག་པ་དང། སྡུག་བསྔལ་བ་དང། བདག་མེད་པའི་སྒྲ་ཐོས་པར་གྱུར་ཅིག་འཇིག་རྟེན་  
གྱི་ཁམས་དེ་དག་ན་རྩྭ་དང། ནགས་ཚལ་གང་དག་ཡོད་པ་དང་ཐ་ན་སོར་བཞི་ཙམ་པ་དག་ཀྱང་རུང་སྟེ། ཐམས་ཅད་ལས་མི་རྟག་པ་དང། སྡུག་བསྔལ་བ་དང། བདག་མེད་པའི་སྒྲ་འབྱུང་  
བར་གྱུར་ཅིག་སྒྲ་དེའང་སེམས་ཅན་ཐམས་ཅད་ཀྱིས་ཐོས་པར་གྱུར་ཅིག་ཚོགས་ཀྱི་དགེ་བའི་རྩ་བ་དེ་ཐམས་ཅད་ཀྱང་འདི་ལྟ་སྟེ་དེ་བཞིན་གཤེགས་པ་རབ་ཀྱི་རྩལ་གྱིས་རྣམ་པར་གནོན་  
པའི་ཁྱུ་མཆོག་གི་ཡེ་ཤེས་ཇི་འདྲ་བ་དེ་ལྟ་བུའི་ཐེག་པ་ཆེན་པོ་ཐོབ་པར་བྱ་བའི་ཕྱིར་སེམས་ཅན་ཐམས་ཅད་དང་ཐུན་མོང་དུ་བྱའོ། །ཞེས་རྒྱལ་པོ་རྣམ་པར་བསྒྲགས་པའི་སྟོབས་ཀྱིས་འབར་  
བས་དེ་ལྟར་རིག་ནས་སྟན་ལངས་ཏེ་བཅོམ་ལྡན་འདས་དེའི་སྤྱན་སྔར་འདུག་ནས་འདི་སྐད་ཅེས་གསོལ་ཏོ། །བཅོམ་ལྡན་འདས། གང་དུ་བདག་དབང་ཕྱུག་ལ་དབང་བགྱིད་པའི་རྣམ་པར་རྒྱལ་  
  
  
༄༅། །བ་ན་བདག་གི་བདོག་པ་གང་ཅིའང་རུང། དེ་ཐམས་ཅད་སངས་རྒྱས་ལ་སོགས་པ་འཕགས་པའི་དགེ་འདུན་གྱིས་ལོངས་སྤྱད་བའི་སླད་དུ་ཕུལ་ལགས་སོ། །ཕུལ་ནས་  
ཀྱང་འཁོར་ལོས་བསྒྱུར་བའི་རྒྱལ་པོ་རྣམ་པར་བསྒྲགས་པའི་སྟོབས་ཀྱིས་འབར་བ་ཁྱིམ་ནས་ཁྱིམ་མེད་པར་རབ་ཏུ་བྱུང་སྟེ། དེ་རབ་ཏུ་བྱུང་བར་རིག་ནས་རྒྱལ་པོ་དེའི་དཔུང་གི་ཚོགས་ཡན་  
ལག་བཞི་པའང་རྗེས་སུ་རབ་ཏུ་བྱུང་ངོ། །རབ་ཏུ་བྱུང་བར་རིག་ནས་རྒྱལ་པོའི་བཙུན་མོའི་འཁོར་ལས་ཁྲག་ཁྲིག་ཕྲག་བཞི་བཅུ་རབ་ཏུ་བྱུང་ངོ། །དེ་དག་རབ་ཏུ་བྱུང་བར་རིག་ནས་གྲོང་  
མི་དང། ཡུལ་མི་དག་ཀྱང་རྗེས་སུ་རབ་ཏུ་བྱུང་ངོ། །ཤཱ་རད་ཏིའི་བུ། མདོར་ན་ཁྲག་ཁྲིག་ཕྲག་བརྒྱད་ཅུ་རྗེས་སུ་རབ་ཏུ་བྱུང་སྟེ། དེ་དག་དེ་ལྟར་རབ་ཏུ་བྱུང་མ་ཐག་ཏུ་བརྩོན་འགྲུས་  
བརྩམས་པས་གནས་སོ། །དགེ་བའི་ཆོས་ཡོངས་སུ་ཚོལ་བ་ལ་མངོན་པར་བརྩོན་པས་དེ་དག་རིང་པོ་མ་ཐོགས་པ་ཉིད་དུ་མངོན་པར་ཤེས་པ་ལྔ་སྐྱེས་སོ། །དེ་དག་རང་གི་མངོན་པར་ཤེས་  
པ་དང། རྫུ་འཕྲུལ་གྱི་སྟོབས་དང། ལུས་དེ་ཉིད་དང། སྐྱེ་བ་དེ་ཉིད་ཀྱིས་ཤར་ཕྱོགས་སུ་སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་སྙེད་དག་ཏུ་སངས་རྒྱས་བཅོམ་ལྡན་འདས་གངྒཱའི་ཀླུང་གི་  
བྱེ་མ་སྙེད་དག་ལ་བཅོམ་ལྡན་འདས། ཆོས་བསྟན་དུ་གསོལ། བདེ་བར་གཤེགས་པ། ཆོས་བསྟན་དུ་གསོལ་ཞེས་ཆོས་ཀྱི་འཁོར་ལོ་བསྐོར་བར་བསྐུལ་ཅིང་གསོལ་བ་བཏབ་བོ། །དེ་