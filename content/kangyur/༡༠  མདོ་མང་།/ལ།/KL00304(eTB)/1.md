  
།།རྒྱ་གར་སྐད་དུ། པཉྩ་པཏྟི་ནི་ཀཱ་ཡ་ཤུ་བྷཱ་ཤུབྷ་ཕ་ལ་པ་རཱིཀྵ་སཱུ་ཏྲ། བོད་སྐད་དུ། ལྟུང་བ་སྡེ་ལྔའི་  
དགེ་བ་དང། མི་དགེ་བའི་འབྲས་བུ་བརྟག་པའི་མདོ། སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན་  
  
མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་ཏེ། དེ་ནས་བཅོམ་ལྡན་འདས་ཀྱིས་དགེ་སློང་རྣམས་ལ་བཀའ་སྩལ་  
པ༑ དགེ་སློང་དག་ཛམྦུའི་གླིང་པའི་མི་རྣམས་ཀྱི་ལོ་ལྔ་བཅུ་གང་ཡིན་པ་དེ་ནི་རྒྱལ་ཆེན་བཞིའི་རིས་ཀྱི་ལྷ་རྣམས་ཀྱི་ཉིན་ཞག་གཅིག་གོ། ཉིན་ཞག་དེ་སུམ་ཅུ་ལ་ཟླ་བ་གཅིག་ཟླ་བ་བཅུ་གཉིས་ལ་  
ལོ་གཅིག་ཏུ་བརྩིས་པའི་ལོ་ལྔ་བརྒྱ་ནི་རྒྱལ་ཆེན་བཞིའི་རིས་ཀྱི་ལྷ་རྣམས་ཀྱི་ཚེའི་ཚད་དོ། །དགེ་སློང་དག་བསླབ་པའི་ཆོས་གང་དག་བསྲུང་བ་དང། སྦེད་པ་དང། ཡོངས་སུ་སྐྱོང་བ་  
དང། འདའ་བར་མི་བྱེད་པ་དང། དེ་དག་ལས་འདས་པ་སྟོན་པ་དང་རབ་ཏུ་སྟོན་པ་ནི་ལུས་ཞིག་ནས་བདེ་འགྲོ་རྒྱལ་ཆེན་བཞི་པའི་རིས་ཀྱི་ལྷ་རྣམས་སུ་སྐྱེ་བར་འགྱུར་ཏེ། དེ་  
དག་དེར་ཡང་ལྷའི་ཚེ་དང། ལྷའི་ཁ་དོག་དང། ལྷའི་སྟོབས་དང། ལྷའི་བདེ་བ་དང། ལྷའི་དབང་ཕྱུག་ལ་དབང་བྱེད་ཅིང་ལྷའི་གཟུགས་དང། སྒྲ་དང། དྲི་དང། རོ་དང། རེག་བྱ་དང་  
ལྷའི་གཡོག་འཁོར་དང་ལྡན་པར་འགྱུར་རོ། །དགེ་སློང་དག་རྒྱལ་ཆེན་བཞིའི་རིས་ཀྱི་ལྷ་རྣམས་ཀྱི་ལོ་ལྔ་བརྒྱ་གང་ཡིན་པ་དེ་ནི་དམྱལ་བ་ཆེན་པོ་ཡང་སོས་ཀྱི་ཉིན་ཞག་གཅིག་གོ་  
ཉིན་ཞག་དེ་སུམ་ཅུ་ལ་ཟླ་བ་གཅིག་ཟླ་བ་བཅུ་གཉིས་ལ་ལོ་གཅིག་ཏུ་བརྩིས་པའི་ལོ་ལྔ་བརྒྱ་ནི་དམྱལ་བ་ཆེན་པོ་ཡང་སོས་ཀྱི་ཚེའི་ཚད་དོ། །དགེ་སློང་དག་བསླབ་པའི་ཆོས་གང་  
  
  
༄༅། །དག་མི་སྲུང་བ་དང། མི་སྦེད་པ་དང། ཡོངས་སུ་མི་སྐྱོང་བ་དང། དེ་དག་ལས་འདའ་བར་བྱེད་པ་དང། འདས་པ་དེ་དག་མི་སྟོན་པ་དང། རབ་ཏུ་མི་སྟོན་པ་དེ་ནི་  
ལུས་ཞིག་ནས་ཤི་བའི་འོག་ཏུ་དམྱལ་བ་ཆེན་པོ་ཡང་སོས་སུ་སྐྱེ་བར་འགྱུར་ཏེ། དེ་དག་དེར་ཡང་སྡུག་བསྔལ་དྲག་པ་དང། རྩུབ་པ་དང། ཚ་བ་དང། ཡིད་དུ་མ་འོང་བའི་ཚོར་བ་  
མྱོང་བར་འགྱུར་རོ། །དགེ་སློང་དག་ཛམྦུའི་གླིང་པའི་མི་རྣམས་ཀྱི་ལོ་བརྒྱ་གང་ཡིན་པ་དེ་ནི་སུམ་ཅུ་རྩ་གསུམ་གྱི་ལྷ་རྣམས་ཀྱི་ཉིན་ཞག་གཅིག་གོ་ཉིན་ཞག་དེ་སུམ་ཅུ་ལ་ཟླ་  
བ་གཅིག་ཟླ་བ་བཅུ་གཉིས་ལ་ལོ་གཅིག་ཏུ་བརྩིས་པའི་ལོ་སྟོང་ནི་སུམ་ཅུ་རྩ་གསུམ་པའི་ལྷ་རྣམས་ཀྱི་ཚེའི་ཚད་དོ། །དགེ་སློང་དག་།སོ་སོར་བཤགས་པའི་ཆོས་གང་དག་སྲུང་  
བ་དང། སྦེད་པ་དང། ཡོངས་སུ་སྐྱོང་བ་དང། འདའ་བར་མི་བྱེད་པ་དང། དེ་དག་ལས་འདས་པ་སྟོན་པ་དང། རབ་ཏུ་སྟོན་པ་དེ་ནི་ལུས་ཞིག་ནས་བདེ་འགྲོ་སུམ་ཅུ་རྩ་གསུམ་  
གྱི་ལྷ་རྣམས་སུ་སྐྱེ་བར་འགྱུར་ཏེ། དེ་དག་དེར་ཡང་ལྷའི་ཚེ་དང། ལྷའི་ཁ་དོག་དང། ལྷའི་སྟོབས་དང། ལྷའི་བདེ་བ་དང་ལྷའི་དབང་ཕྱུག་ལ་དབང་བྱེད་ཅིང། ལྷའི་གཟུགས་  
དང། སྒྲ་དང། དྲི་དང། རོ་དང། རེག་བྱ་དང། ལྷའི་གཡོག་འཁོར་དང་ལྡན་པར་འགྱུར་རོ། །དགེ་སློང་དག་སུམ་ཅུ་རྩ་གསུམ་གྱི་ལྷ་རྣམས་ཀྱི་ལོ་སྟོང་གང་ཡིན་པ་དེ་ནི་དམྱལ་  
  
  
ཉིན་ཞག་དེ་སུམ་ཅུ་ལ་ཟླ་བ་གཅིག་ཟླ་བ་བཅུ་གཉིས་ལ་ལོ་གཅིག་ཏུ་བརྩིས་པའི་ལོ་སྟོང་ནི་དམྱལ་བ་ཆེན་པོ་ཐིག་ནག་གི་ཚེའི་ཚད་དོ། །དགེ་  
སློང་དག་སོ་སོར་བཤགས་པའི་ཆོས་གང་དག་མི་སྲུང་བ་དང། མི་སྦེད་པ་དང། ཡོངས་སུ་མི་སྐྱོང་བ་དང། དེ་དག་ལས་འདའ་བར་བྱེད་པ་དང། འདས་པ་དེ་དག་མི་སྟོན་པ་དང། རབ་  
ཏུ་མི་སྟོན་པ་དེ་ནི་ལུས་ཞིག་ནས་ཤི་བའི་འོག་ཏུ་དམྱལ་བ་ཆེན་པོ་ཐིག་ནག་ཏུ་སྐྱེ་བར་འགྱུར་ཏེ། དེ་དག་དེར་ཡང་སྡུག་བསྔལ་དྲག་པ་དང། རྩུབ་པ་དང། ཚ་བ་དང། ཡིད་དུ་མི་འོང་  
བའི་ཚོར་བ་མྱོང་བར་འགྱུར་རོ། །ཉེས་བྱས་ཀྱི་ལྟུང་བ་བརྟག་པའོ། །དགེ་སློང་དག་ཛམྦུའི་གླིང་པའི་མི་རྣམས་ཀྱི་ལོ་ཉིས་བརྒྱ་གང་ཡིན་པ་དེ་ནི་མཚེ་མའི་ལྷ་རྣམས་ཀྱི་ཉིན་ཞག་  
གཅིག་གོ་ཉིན་ཞག་སུམ་ཅུ་ལ་ཟླ་བ་གཅིག་ཟླ་བ་བཅུ་གཉིས་ལ་ལོ་གཅིག་ཏུ་བརྩེས་པའི་ལོ་ཉིས་སྟོང་ནི་མཚེ་མའི་ལྷ་རྣམས་ཀྱི་ཚེའི་ཚད་དོ། །དགེ་སློང་དག་ལྟུང་བྱེད་ཀྱི་  
ཆོས་གང་དག་སྲུང་བ་དང། སྦེད་པ་དང། ཡོངས་སུ་སྐྱོང་བ་དང། འདའ་བར་མི་བྱེད་པ་དང། དེ་དག་ལས་འདས་པ་སྟོན་པ་དང་རབ་ཏུ་སྟོན་པར་དེ་ནི་ལུས་ཞིག་ནས་བདེ་འགྲོ་  
མཚེ་མའི་ལྷ་རྣམས་སུ་སྐྱེ་བར་འགྱུར་ཏེ། དེ་དག་དེར་ཡང་ལྷའི་ཚེ་དང། ལྷའི་ཁ་དོག་དང། ལྷའི་སྟོབས་དང། ལྷའི་བདེ་བ་དང། ལྷའི་དབང་ཕྱུག་ལ་དབང་བྱེད་ཅིང་ལྷའི་གཟུགས་  
  
  
༄༅། །དང༑ སྒྲ་དང། དྲི་དང། རོ་དང། རེག་བྱ་དང། ལྷའི་གཡོག་འཁོར་དང་ལྡན་པར་འགྱུར་རོ། །དགེ་སློང་དག་མཚེ་མའི་ལྷ་རྣམས་ཀྱི་ལོ་ཉིས་སྟོང་གང་  
ཡིན་པ་དེ་ནི་དམྱལ་བ་ཆེན་པོ་བསྡུས་འཇོམས་ཀྱི་ཉིན་ཞག་གཅིག་གོ་།ཉིན་ཞག་དེ་སུམ་ཅུ་ལ་ཟླ་བ་གཅིག་ཟླ་བ་བཅུ་གཉིས་ལ་ལོ་གཅིག་ཏུ་བརྩིས་པའི་ལོ་ཉིས་སྟོང་ནི་དམྱལ་  
བ་ཆེན་པོ་བསྡུས་འཇོམས་ཀྱི་ཚེའི་ཚད་དོ། །དགེ་སློང་དག་ལྟུང་བྱེད་ཀྱི་ཆོས་གང་དག་མི་སྲུང་བ་དང། མི་སྦེད་པ་དང། ཡོངས་སུ་མི་སྐྱོང་བ་དང། དེ་དག་ལས་འདའ་བར་བྱེད་  
པ་དང། འདས་པ་དེ་དག་མི་སྟོན་པ་དང། རབ་ཏུ་མི་སྟོན་པ་དེ་ནི་ལུས་ཞིག་ནས་ཤི་བའི་འོག་ཏུ་དམྱལ་བ་ཆེན་པོ་བསྡུས་འཇོམས་སུ་སྐྱེ་བར་འགྱུར་ཏེ། དེ་དག་དེར་ཡང་  
སྡུག་བསྔལ་ཤིན་ཏུ་དྲག་པ་དང། རྩུབ་པ་དང། ཚ་བ་དང། ཡིད་དུ་མི་འོང་བའི་ཚོར་བ་མྱོང་བར་འགྱུར་རོ། །ལྟུང་བྱེད་ཀྱི་ལྟུང་བ་བརྟག་པའོ། །དགེ་སློང་དག་ཛམྦུའི་གླིང་པའི་མི་རྣམས་  
ཀྱི་ལོ་བཞི་བརྒྱ་གང་ཡིན་པ་དེ་ནི་དགའ་ལྡན་གྱི་ལྷ་རྣམས་ཀྱི་ཉིན་ཞག་གཅིག་གོ་ཉིན་ཞག་དེ་སུམ་ཅུ་ལ་ཟླ་བ་གཅིག་ཟླ་བ་བཅུ་གཉིས་ལ་ལོ་གཅིག་ཏུ་བརྩིས་པའི་ལོ་བཞི་སྟོང་  
ནི་དགའ་ལྡན་གྱི་ལྷ་རྣམས་ཀྱི་ཚེའི་ཚད་དོ། །དགེ་སློང་དག་།སྡོམ་པའི་ཆོས་གང་དག་སྒྲུབ་པ་དང། སྦེད་པ་དང། ཡོངས་སུ་སྐྱོང་བ་དང། འདའ་བར་མི་བྱེད་པ་དང། དེ་དག་ལས་  
  
  
རབ་ཏུ་སྟོན་པ་དེ་ནི་ལུས་ཞིག་ནས་བདེ་འགྲོ་དགའ་ལྡན་གྱི་ལྷ་རྣམས་སུ་སྐྱེ་བར་འགྱུར་ཏེ། དེ་དག་དེར་ཡང་ལྷའི་ཚེ་དང། ལྷའི་ཁ་དོག་དང། ལྷའི་སྟོབས་དང། ལྷའི་  
བདེ་བ་དང། ལྷའི་དབང་ཕྱུག་ལ་དབང་བྱེད་ཅིང་ལྷའི་གཟུགས་དང། སྒྲ་དང། དྲི་དང། རོ་དང། རེག་བྱ་དང། ལྷའི་གཡོག་འཁོར་དང་ལྡན་པར་འགྱུར་རོ། །དགེ་སློང་དག་དགའ་ལྡན་  
གྱི་ལྷ་རྣམས་ཀྱི་ལོ་བཞི་སྟོང་གང་ཡིན་པ་དེ་ནི་དམྱལ་བ་ཆེན་པོ་དུ་འབོད་ཀྱི་ཉིན་ཞག་གཅིག་གོ་ཉིན་ཞག་དེ་སུམ་ཅུ་ལ་ཟླ་བ་གཅིག་གོ་ཟླ་བ་བཅུ་གཉིས་ལ་ལོ་གཅིག་ཏུ་བརྩིས་པའི་  
ལོ་བཞི་སྟོང་ནི་དམྱལ་བ་ཆེན་པོ་དུ་འབོད་ཀྱི་ཚེའི་ཚད་དོ། །དགེ་སློང་དག་སྦོམ་པོའི་ཆོས་གང་དག་མི་སྲུང་བ་དང། མི་སྦེད་པ་དང། ཡོངས་སུ་མི་སྐྱོང་བ་དང། དེ་དག་ལས་འདའ་  
བར་བྱེད་པ་དང། འདས་པ་དེ་དག་མི་སྟོན་པ་དང། རབ་ཏུ་མི་སྟོན་པ་དེ་ནི་ལུས་ཞིག་ནས་ཤི་བའི་འོག་ཏུ་དམྱལ་བ་ཆེན་པོ་དུ་འབོད་དུ་སྐྱེ་བར་འགྱུར་ཏེ། དེ་དག་དེར་ཡང་སྡུག་  
བསྔལ་ཤིན་ཏུ་དྲག་པ་དང། རྩུབ་པ་དང། ཚ་བ་དང། ཡིད་དུ་མི་འོང་བའི་ཚོར་བ་མྱོང་བར་འགྱུར་རོ། །སྦོམ་པའི་ལྟུང་བ་བརྟག་པའོ། །དགེ་སློང་དག་ཛམྦུའི་གླིང་པའི་མི་རྣམས་  
ཀྱི་ལོ་བརྒྱད་བརྒྱ་གང་ཡིན་པ་དེ་ནི་འཕྲུལ་དགའི་ལྷ་རྣམས་ཀྱི་ཉིན་ཞག་གཅིག་གོ་ཉིན་ཞག་དེ་སུམ་ཅུ་ལ་ཟླ་བ་གཅིག་གོ་ཟླ་བ་བཅུ་གཉིས་ལ་ལོ་གཅིག་ཏུ་བརྩིས་པའི་ལོ་བརྒྱད་  
  
  
༄༅། །སྟོང་ནི་འཕྲུལ་དགའི་ལྷ་རྣམས་ཀྱི་ཚེའི་ཚད་དོ། །དགེ་སློང་དག་ལྷག་མའི་ཆོས་གང་དག་སྲུང་བ་དང། སྦེད་པ་དང་ཡོངས་སུ་སྐྱོང་བ་དང། འདའ་བར་མི་  
བྱེད་པ་དང། དེ་དག་ལས་འདས་པ་སྟོན་པ་དང། རབ་ཏུ་སྟོན་པ་དེ་ནི་ལུས་ཞིག་ནས་བདེ་འགྲོ་འཕྲུལ་དགའི་ལྷ་རྣམས་སུ་སྐྱེ་བར་འགྱུར་ཏེ། དེ་དག་དེར་ཡང་ལྷའི་ཚེ་དང། ལྷའི་  
ཁ་དོག་དང། ལྷའི་སྟོབས་དང། ལྷའི་བདེ་བ་དང། ལྷའི་དབང་ཕྱུག་ལ་དབང་བྱེད་ཅིང་ལྷའི་གཟུགས་དང། སྒྲ་དང། དྲི་དང་རོ་དང། རེག་བྱ་དང། ལྷའི་གཡོག་འཁོར་  
དང་ལྡན་པར་འགྱུར་རོ། །དགེ་སློང་དག་འཕྲུལ་དགའི་ལྷ་རྣམས་ཀྱི་ལོ་བརྒྱད་སྟོང་གང་ཡིན་པ་དེ་ནི་དམྱལ་བ་དུ་འབོད་ཆེན་པོའི་ཉིན་ཞག་གཅིག་གོ་ཉིན་ཞག་དེ་སུམ་ཅུ་ལ་ཟླ་བ་  
གཅིག་གོ་ཟླ་བ་བཅུ་གཉིས་ལ་ལོ་གཅིག་ཏུ་བརྩིས་པའི་ལོ་བརྒྱད་སྟོང་ནི་དམྱལ་བ་དུ་འབོད་ཆེན་པོའི་ཚེའི་ཚད་དོ། །དགེ་སློང་དག་།ལྷག་མའི་ཆོས་གང་དག་མི་སྲུང་བ་དང་  
མི་སྦེད་པ་དང། ཡོངས་སུ་མི་སྐྱོང་བ་དང། དེ་དག་ལས་འདའ་བར་བྱེད་པ་དང། འདས་པ་དེ་དག་མི་སྟོན་པ་དང། རབ་ཏུ་མི་སྟོན་པ་དེ་ནི་ལུས་ཞིག་ནས་ཤི་བའི་འོག་ཏུ་དམྱལ་  
བ་ཆེན་པོ་དུ་འབོད་ཆེན་པོར་སྐྱེ་བར་འགྱུར་ཏེ། དེ་དག་དེར་ཡང་སྡུག་བསྔལ་ཤིན་ཏུ་དྲག་པ་དང། རྩུབ་པ་དང། ཚ་བ་དང། ཡིད་དུ་མི་འོང་བའི་ཚོར་བ་མྱོང་བར་འགྱུར་རོ། །ལྷག་  
  
  
།དགེ་སློང་དག། ཛམྦུའི་གླིང་པའི་མི་རྣམས་ཀྱི་ལོ་བརྒྱ་ཕྲག་བཅུ་དྲུག་གང་ཡིན་པ་དེ་ནི་གཞན་འཕྲུལ་དབང་བྱེད་ཀྱི་ལྷ་རྣམས་ཀྱི་ཉིན་ཞག་གཅིག་གོ་ཉིན་ཞག་དེ་  
སུམ་ཅུ་ལ་ཟླ་བ་གཅིག་གོ་ཟླ་བ་བཅུ་གཉིས་ལ་ལོ་གཅིག་ཏུ་བརྩིས་པའི་ལོ་སྟོང་ཕྲག་བཅུ་དྲུག་ནི་གཞན་འཕྲུལ་དབང་བྱེད་ཀྱི་ལྷ་རྣམས་ཀྱི་ཚེའི་ཚད་དོ། །དགེ་སློང་དག་ཕམ་པར་  
འགྱུར་བའི་ཆོས་བཞི་པོ་གང་དག་སྲུང་བ་དང། སྦེད་པ་དང་ཡོངས་སུ་སྐྱོང་བ་དང། འདའ་བར་མི་བྱེད་པ་དང། དེ་དག་ལས་འདས་པ་སྟོན་པ་དང། རབ་ཏུ་སྟོན་པ་དེ་ནི་ལུས་ཞིག་  
ནས་བདེ་འགྲོ་གཞན་འཕྲུལ་དབང་བྱེད་ཀྱི་ལྷ་རྣམས་སུ་སྐྱེ་བར་འགྱུར་ཏེ། དེ་དག་དེར་ཡང་ལྷའི་ཚེ་དང། ལྷའི་ཁ་དོག་དང་ལྷའི་སྟོབས་དང། ལྷའི་བདེ་བ་དང། ལྷའི་དབང་ཕྱུག་  
ལ་དབང་བྱེད་ཅིང་ལྷའི་གཟུགས་དང། སྒྲ་དང། དྲི་དང། རོ་དང། རེག་བྱ་དང། ལྷའི་གཡོག་འཁོར་དང་ལྡན་པར་འགྱུར་རོ་།དགེ་སློང་དག་གཞན་འཕྲུལ་དབང་བྱེད་ཀྱི་ལྷ་རྣམས་ཀྱི་ལོ་  
སྟོང་ཕྲག་བཅུ་དྲུག་གང་ཡིན་པ་དེ་ནི་དམྱལ་བ་ཆེན་པོ་ཚ་བའི་ཉིན་ཞག་གཅིག་གོ་ཉིན་ཞག་དེ་སུམ་ཅུ་ལ་ཟླ་བ་གཅིག་གོ་ཟླ་བ་བཅུ་གཉིས་ལ་ལོ་གཅིག་ཏུ་བརྩིས་པའི་ལོ་ཁྲི་དྲུག་སྟོང་  
ནི་དམྱལ་བ་ཆེན་པོ་ཚ་བའི་ཚེའི་ཚད་དོ། །དགེ་སློང་དག་ཕམ་པར་འགྱུར་བའི་ཆོས་བཞི་པོ་གང་དག་མི་སྲུང་བ་དང། མི་སྦེད་པ་དང། ཡོངས་སུ་མི་སྐྱོང་བ་དང། དེ་དག་ལས་འདའ་  
  
  
༄༅། །བར་བྱེད་པ་དང། འདས་པ་དེ་དག་མི་སྟོན་པ་དང། རབ་ཏུ་མི་སྟོན་པ་དེ་ནི་ལུས་ཞིག་ནས་ཤི་བའི་འོག་ཏུ་དམྱལ་བ་ཆེན་པོ་ཚ་བར་སྐྱེ་བར་འགྱུར་ཏེ། དེ་དག་  
དེར་ཡང་སྡུག་བསྔལ་ཤིན་ཏུ་དྲག་པ་དང། རྩུབ་པ་དང། ཚ་བ་དང། ཡིད་དུ་མི་འོང་བའི་ཚོར་བ་མྱོང་བར་འགྱུར་རོ། །ཕམ་པར་འགྱུར་བའི་ཆོས་བཞིའི་ལྟུང་བ་བརྟག་པའོ། །དགེ་  
སློང་དག་དེ་ལྟ་བས་ན། གང་དེ་དག་བསྟན་བཅོས་ཐོས་པ་རྣམས་ཀྱིས་བདག་ལ་ཕན་པར་བྱ་བ་དང། སྙིང་བརྩེ་བ་དང། སྙིང་རྗེ་བ་དང། དོན་འདོད་པ་དང། ཕན་པ་ཚོལ་བས་སྙིང་  
བརྩེ་བ་འདིས་ཁྱེད་ཅག་རྣམས་ཀྱིས་འདི་ལྟར་བྱ་སྟེ། དགེ་སློང་དག་དགོན་པ་དང། ཤིང་དྲུང་དང། ཁང་སྟོང་དང། རི་ཁྲོད་དང། རི་ཕུག་དང། པ་ལ་པུན་ཛཱ་བྷྱ་བ་ཀ་ཤ་དང། དུར་  
ཁྲོད་དང། ནགས་འདབ་དང། བས་མཐའི་གནས་མལ་དུ་གནས་ཏེ་འདི་དག་ངེས་པར་བསམ་པར་བྱའོ། །དགེ་སློང་དག་བག་ཡོད་པར་གྱིས་ཤིག་ཅི་ནས་ཀྱང་ཕྱིས་འགྱོད་  
པར་འགྱུར་བ་དེ་ལྟར་མ་བྱེད་ཅིག་འདི་ནི་ངའི་རྗེས་སུ་བསྟན་པའོ། །བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས་དགེ་སློང་དེ་དག་ཡི་རངས་ཏེ། བཅོམ་ལྡན་འདས་  
ཀྱིས་གསུངས་པ་ལ་མངོན་པར་བསྟོད་དོ། །ལྟུང་བ་སྡེ་ལྔའི་དགེ་བ་དང། མི་དགེ་བའི་འབྲས་བུ་བརྟག་པའི་མདོ་རྫོགས་སོ།། །།རྒྱ་གར་གྱི་མཁན་པོ་ཨཱ་ཙཱརྱ་ཛྙཱ་  
  
  
བོད་ཀྱི་ལོ་ཙྪ་བ་དགེ་སློང་ཤཱཀྱ་བློ་གྲོས་ཀྱིས་བསྒྱུར་ཅིང་གཏན་ལ་ཕབ་པ།།  
