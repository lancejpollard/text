  
ས་ག་དང་ཉི་མར་འགྲོགས་ཤིང་དགུན་གྱི་ཟླ་བ་གཉིས་པའི་གནམ་སྟོད་དང་ཆུ་སྟོད་དུ་འཛོམ་ལ་མཆུ་དང་བཅོ་ལྔར་ལྡན་ན། ཉིན་པར་  
ལ་ནི་ཡུད་ཙམ་བཅུ་གསུམ་ཡོད་དོ། །མཚན་མོ་ལ་ནི་ཡུད་ཙམ་བཅུ་བདུན་ཡོད་དོ། །སོར་ལྔའི་གྲིབ་མ་འགྲིབ་པས་ཉི་མ་འགྱུར་ཞིང་རྒྱལ་དང་མཚན་མོར་འཛོམ་ལ་སྣྲོན་དང་ཉི་མ་འགྲོགས་  
ཤིང་དགུན་གྱི་ཟླ་བ་བཞི་པའི་གནམ་སྟོང་དང་གྲོ་བཞིན་དུ་འཛོམ་ལ་ཆུ་སྟོད་དང་བཅོ་ལྔར་འཛོམ་ན་ཉིན་པར་ལ་ཡུད་ཙམ་བཅུ་བཞིའོ། །མཚན་མོ་ལ་ནི་ཡུད་ཙམ་བཅུ་དྲུག་གོ་  
སོར་བཞིའི་གྲིབ་མས་ཉི་མ་འགྱུར་ཞིང་མཆུ་དང་མཚན་མོར་འཛོམ་ལ་ཆུ་སྟོད་དང་ཉི་མ་འགྲོགས་ཤིང་དཔྱིད་ཟླ་ར་བའི་གནམ་སྟོང་དང་ཁྲུམས་སྟོད་དུ་འཛོམ་པར་འགྱུར་ཞིང། ནག་པ་  
དང་བཅོ་ལྔར་འཛོམ་ན་ཉིན་བར་ལ་ནི་ཡུད་ཙམ་བཅོ་ལྔར་འགྱུར་རོ། །མཚན་མོ་ལའང་ཡུད་ཙམ་བཅོ་ལྔར་འགྱུར་ཞིང་སོར་གསུམ་གྱི་གྲིབ་མས་ཉི་མ་འགྱུར་ཞིང་ཆུ་སྟོད་དང་མཚན་མོར་  
འཛོམ་ལ་གྲོ་བཞིན་དང་ཉི་མར་འགྲོགས་པར་འགྱུར་ཞིང་དཔྱིད་ཀྱི་ཟླ་བ་གཉིས་པའི་གནམ་སྟོང་དང་ཐ་སྐར་དུ་འཛོམ་ལ་ས་ག་དང་བཅོ་ལྔར་འཛོམ་ན་ཉིན་པར་ལ་ནི་ཡུད་ཙམ་  
བཅུ་དྲུག་ཏུ་འགྱུར་རོ། །མཚན་མོ་ལ་ནི་ཡུད་ཙམ་བཅུ་བཞིའོ། །སོར་གཉིས་ཀྱི་གྲིབ་མས་ཉི་མ་འགྱུར་ཞིང་ནག་པ་དང་མཚན་མོར་འཛོམ་ལ་ཁྲུམས་སྟོད་དང་ཉི་མར་འགྲོགས་  
  
  
༄༅། །པར་འགྱུར་ཞིང་དཔྱིད་ཀྱི་ཟླ་བ་གསུམ་པའི་གནམ་སྟོང་དང་སྨིན་དྲུག་ཏུ་འཛོམ་པར་གྱུར་ལ་སྣྲུབས་དང་བཅོ་ལྔར་འཛོམ་ན་ཉིན་པར་ལ་ནི་ཡུད་ཙམ་  
བཅུ་བདུན་དུ་འགྱུར་རོ། །མཚན་མོ་ལ་ནི་ཡུད་ཙམ་བཅུ་གསུམ་མོ། །སོར་གཉིས་ཀྱི་གྲིབ་མས་ཉི་མ་འགྱུར་ཞིང་སྣྲོན་དང་མཚན་མོར་འཛོམ་ལ་སྨིན་དྲུག་དང་ཉི་མར་འཛོམ་  
པར་གྱུར་ཅིང་དཔྱིད་ཀྱི་ཟླ་བ་བཞི་པའི་གནམ་སྟོང་དང་རྒྱལ་དུ་འཛོམ་པར་གྱུར་ལ། ཆུ་སྟོད་དང་བཅོ་ལྔར་འཛོམ་ན་ཉིན་པར་ལ་ནི་ཡུད་ཙམ་བཅོ་བརྒྱད་དུ་འགྱུར་རོ། །མཚན་མོ་  
ལ་ནི་ཡུད་ཙམ་བཅུ་གཉིས་སུ་འགྱུར་རོ། །ཉི་མ་ཕྱེད་སྐད་ལ་སོར་ཕྱེད་པའི་གྲིབ་མས་ཉི་མ་འགྱུར་ཞིང་ཆུ་སྟོད་དང་མཚན་མོར་འཛོམ་ལ་རྒྱལ་དང་ཉིན་པར་འགྲོགས་པར་  
འགྱུར་ཞིང། ལོ་བཙལ་བས་ཡུད་ཙམ་གྱི་བྱེ་བྲག་རྣམས་ཀྱིས་རྒྱུ་སྐར་དེ་ཐམས་ཅད་ལ་ཆ་དང། ཆ་རུ་བགོ་ཞིང་གནམ་སྟོང་དང་བཅོ་ལྔར་ཕྱེ་བས་མཚན་མོ་དང། ཉིན་ཞག་ཏུ་  
ཤེས་པར་བྱའོ། །ལོ་ལྔ་ལྔ་ཞིང་ཟླ་བ་རེ་རེ་ལྷག་པར་འགྱུར་ཞིང། ཟླ་བ་དྲུག་ན་ཉིན་མཚན་མཉམ་པར་གྱུར་ལ། དེ་ལས་གཞན་ཟླ་བ་དྲུག་ནི་ཉི་མ་རིང་ལ་ཡང་ཟླ་བ་དྲུག་ན་  
མཚན་མོ་རིང་ངོ། །ཟླ་བ་དྲུག་དྲུག་ནི་ཡུད་ཙམ་དེ་དག་མཉམ་པར་རིག་པར་བྱ་སྟེ། ཟླ་བ་དྲུག་ནི་ཉི་མ་བྱང་ཕྱོགས་སུ་འགྲོ་ལ་ཟླ་བ་དྲུག་ནི་ལྷོ་ཕྱོགས་སུ་རྒྱུའོ། །ཟླ་བ་དྲུག་ནི་  
  
  
དང། ཉི་མའི་འགྲོས་ཀྱིས་དུས་འཕེལ་བར་འགྱུར་ཞིང། རྩིས་དང་བྲལ་བས་ཤེས་པར་མི་ནུས་པ་དེ་ནི་འདི་ལྟར་ལོ་ཡིན་  
པར་བཤད་པར་འགྱུར་རོ། །ཉི་མ་དང། ཟླ་བ་དང། སྒྲ་གཅན་དང། ཕུར་བུ་དང། སྤེན་པ་དང། མིག་དམར་དང། གཟའ་ལྷག་པ་དང། འདི་རྣམས་ཀྱི་གཙོ་བོ་ནི་ཕུར་བུའོ། །སྤེན་  
པ་དང། གཟའ་ལག་པ་དང། མིག་དམར་དང། པ་བ་སངས་ཏེ་དེ་དག་ནི་དཀྱིལ་འཁོར་འགྲོས་སོ། །བྲ་ཉེ་དང། སྨིན་དྲུག་དང། སྣར་མ་དང། མགོ་སྟེ་དེ་དག་ནི་ཐུ་ན་མོང་གི་དང་  
པོའི་དཀྱིལ་འཁོར་རོ། །ལག་དང། ནམ་སོ་དང། རྒྱལ་དང། སྐག་དང་དེ་དག་ནི་ཐུན་མོང་བ་སྟེ། དཀྱིལ་འཁོར་གཉིས་པའོ། །མཆུ་དང། གྲེ་དང། དབོ་གཉིས་དང། མེ་བཞི་  
དང། ནག་པ་སྟེ། དེ་དག་ནི་ཐུན་མོང་གི་དཀྱིལ་འཁོར་གསུམ་པའོ་།ས་རི་དང། ས་ག་དང། ལྷ་མཚམས་དང། དེ་དག་ནི་ཐུན་མོང་པ་དཀྱིལ་འཁོར་བཞི་པའོ། །སྣྲོན་དང། སྣྲུབས་  
དང། ཆུ་སྨད་དང། ཆུ་སྟོད་དང། གྲོ་བཞིན་ཏེ། དེ་དག་ནི་འཇིགས་པ་ཆེན་པོར་གྱུར་པའི་དཀྱིལ་འཁོར་ལྔ་པའོ། །མོན་གྲེ་དང། མོན་གྲུ་དང། ཁྲུམས་གཉིས་དང་  
ནམ་གྲུ་དང། ཐ་སྐར་དང། བྲ་ཉེ་སྟེ། དེ་དག་ནི་ཐུན་མོང་བའི་དཀྱིལ་འཁོར་དྲུག་པའོ། །གང་གི་ཚེ་རྒྱུ་སྐར་གྱི་དཀྱིལ་འཁོར་ལས་ནད་དེ་དང་དེའི་ལྗོངས་སུ་དེའི་ནད་ཡིན་  
  
  
༄༅། །པར་ལྟའོ། །ཡུད་ཙམ་བཅུ་གཉིས་པའི་ཉིན་པར་ནི་གཟའ་བཅུ་གཉིས་ཏེ། མཚན་མོ་ཡུད་ཙམ་དྲུག་དྲུག་རྒྱུ་སྟེ། དྲུག་གང་ཞེ་ན། དབྱར་ཟླ་བ་རྫོགས་པ་  
དང། ཉིན་པར་ལ་ཡུད་ཙམ་བཅུ་བདུན་ཡོད་ཅིང་ཉི་མ་ཤར་ནས་བཞི་མཐོན་ཞེས་བྱ་བའི་ཡུད་ཙམ་དུ་འགྱུར་རོ། །ཉི་མ་འཕགས་ནས་ནི་རྣམ་པར་འགྲོ་བ་ཞེས་བྱ་བའི་ཡུད་ཙམ་དུ་  
འགྱུར་རོ། །ཡུད་ཙམ་བཅུ་གསུམ་དང་ལྡན་པའི་མཚན་མོ་ལ་ཡུད་ཙམ་དྲུག་ལ་ཡང་དག་པར་སྦྱོར་བ་ཞེས་བྱ་བའི་ཡུད་ཙམ་དུ་འགྱུར་རོ་།ཚ་བས་གདུངས་པ་ཞེས་བྱ་བའི་ཡུད་  
ཙམ་དུ་ནམ་ནངས་པ་དང་འགྱུར་རོ། །དབྱར་གྱི་ཟླ་བ་གཉིས་པའི་བཅོ་ལྔ་ལ་ཡུད་ཙམ་བཅུ་དྲུག་ཉིན་པར་ལ་ཡོད་ཅིང་ཉི་མ་ཤར་བ་ན་བཞི་མཐོན་ཞེས་བྱ་བའི་ཡུད་ཙམ་དུ་འགྱུར་རོ།།  
ཕྱེད་ལ་ནི་མི་ཕམ་ཞེས་བྱ་བའི་ཡུད་ཙམ་དུ་འགྱུར་རོ། །ཉི་མ་འཕགས་ནས་ནི་དྲག་པོ་ཞེས་བྱ་བའི་ཡུད་ཙམ་དུ་འགྱུར་རོ། །ཡུད་ཙམ་བཅུ་བཞི་དང་ལྡན་པའི་མཚན་མོ་ལ་ནི་ཉི་མ་  
ནུབ་པར་རྩོམ་པ་རྣམ་པར་རྒྱུ་བ་ཞེས་བྱ་བའི་ཡུད་ཙམ་དུ་འགྱུར་རོ། །མཚན་ཕྱེད་ལ་ནི་སྒྱུ་མ་ཆེན་མོ་ཞེས་བྱ་བའི་ཡུད་ཙམ་དུ་འགྱུར་རོ། །ནམ་ནངས་པ་ན་ནི་མེ་ཡིས་གདུངས་པ་  
ཞེས་བྱ་བའི་ཡུད་ཙམ་དུ་འགྱུར་རོ། །རྟ་འཐབ་པའི་བཅོ་ལྔ་ནི་ཡུད་ཙམ་བཅོ་ལྔ་དང་ལྡན་པའི་ཉིན་པར་ལ་ཉི་མ་འཆར་བ་ལ་ནི་བཞི་མཐོན་ཞེས་བྱ་བའི་ཡུད་ཙམ་དུ་འགྱུར་རོ།།  
  
  
དབུས་མ་ཞེས་བྱ་བའི་ཡུད་ཙམ་དུ་འགྱུར་རོ། །ཉི་མ་དེ་ལས་འཕགས་པའི་ལྷའི་ཆར་ཞེས་བྱ་བའི་ཡུད་ཙམ་དུ་འགྱུར་རོ། །ཡུད་ཙམ་  
བཅོ་ལྔ་དང་ལྡན་པའི་མཚན་མོ་ཉི་མ་ནུབ་པ་དང། དྲག་པོ་ཞེས་བྱ་བའི་ཡུད་ཙམ་དུ་འགྱུར་རོ། །མི་ཕམ་པ་ཞེས་བྱ་བའི་ཡུད་ཙམ་དང། འགྲོ་བ་ཞེས་བྱ་བའི་ཡུད་ཙམ་གྱི་རྗེས་ཐོགས་ལ་  
མཚན་མོ་ཕྱེད་དུ་གྱུར་ནས་ནམ་ནངས་པ་ནི་མེ་ཡིས་གདུངས་པ་ཞེས་བྱ་བའི་ཡུད་ཙམ་དུ་འགྱུར་རོ། །རྟ་འཐབ་པའི་ཚེས་བཅོ་ལྔ་ལ་ཉིན་མཚན་མཉམ་པ་ཞེས་བྱ་བའི་ཉིན་པར་ལ། ཡུད་  
ཙམ་བཅོ་ལྔར་འགྱུར་ཞིང་མཚན་མོ་ལ་ཡུད་ཙམ་བཅོ་ལྔའོ། །ཡུད་ཙམ་ཉིན་མཚན་མཉམ་པ་ན་ཉི་མ་ཤར་བ་ན་བཞི་མཐོན་ཞེས་བྱ་བའི་ཡུད་ཙམ་དུ་འགྱུར་རོ། །ཆ་མཉམ་པར་དབུས་  
ན་གནས་པ་ན་མཉམ་པ་ཞེས་བྱ་བའི་ཡུད་ཙམ་དུ་འགྱུར་རོ། །ཉི་མ་ནུབ་ནས་མཚན་མོ་ལ་བབ་པ་ན་ལྷའི་ཆ་ཤས་ཞེས་བྱ་བའི་ཡུད་ཙམ་དུ་འགྱུར་རོ། །མཚན་ཕྱེད་ལ་ནི་མི་ཕམ་པ་ཞེས་  
བྱ་བའི་ཡུད་ཙམ་དུ་འགྱུར་རོ། །ནམ་ནངས་པ་ན་ནི་མེ་ཡིས་གདུངས་པ་ཞེས་བྱ་བའི་ཡུད་ཙམ་དུ་འགྱུར་རོ། །སྟོན་ཟླ་འབྲིང་པོའི་བཅོ་ལྔ་ལ་ཡུད་ཙམ་བཅུ་བཞིའི་ཉིན་མོ་ལ་ཡོད་ཅིང་  
ཉི་མ་ཤར་བ་ན་བཞི་མཐོན་ཞེས་བྱ་བའི་ཡུད་ཙམ་དུ་འགྱུར་རོ་།དགའ་བྲལ་དང་མཉམ་པའི་སྒོ་ཞེས་བྱ་བའི་ཡུད་ཙམ་གྱི་རྗེས་ལ་དབུས་སུ་འགྱུར་ནས་ཉི་མ་ནུབ་པ་ན་ཆུ་ཟླ་ཞེས་བྱ་བའི་  
  
  
༄༅། །ཡུད་ཙམ་དུ་འགྱུར་རོ། །མཚན་མོ་ལ་ཡུད་ཙམ་བཅུ་དྲུག་དང་ལྡན་ལ་ཉི་མ་ནུབ་ན་རྒྱུད་ཅེས་བྱ་བའི་ཡུད་ཙམ་དུ་འགྱུར་རོ། །སྲིད་པོ་ཞེས་བྱ་བ་དང། མི་ཕམ་  
པ་ཞེས་བྱ་བ་དེའི་རྗེས་ལ་མཚན་མོ་ཕྱེད་དུ་གྱུར་ནས་ནམ་ནངས་པ་ན་མེ་ཡིས་གདུངས་པ་ཞེས་བྱ་བའི་ཡུད་ཙམ་དུ་འགྱུར་རོ། །དགུན་ཟླ་ར་བའི་བཅོ་ལྔ་ལ་ཡུད་ཙམ་བཅུ་གསུམ་  
དང་ཉིན་པར་ལྡན་ལ་ཉི་མ་ཤར་བ་ན་བཞི་མཐོན་ཞེས་བྱ་བའི་ཡུད་ཙམ་དུ་འགྱུར་རོ། །ཕྱེད་ལ་ནི་དགའ་བྲལ་ཞེས་བྱ་བའི་ཡུད་ཙམ་དུ་འགྱུར་རོ། །ཉི་མ་ནུབ་པ་ལ་ནི་བདེན་  
བྲལ་ཞེས་བྱ་བའི་ཡུད་ཙམ་དུ་འགྱུར་རོ། །ཡུད་ཙམ་བཅུ་བདུན་དང་ལྡན་པའི་མཚན་མོ་ལ་ཉི་མ་ནུབ་པ་ཙམ་ན་ཆུ་ལྷ་ཞེས་བྱ་བའི་ཡུད་ཙམ་དུ་འགྱུར་རོ། །མཚན་ཕྱེད་ལ་ནི་  
སྲིན་པོ་ཞེས་བྱ་བའི་ཡུད་ཙམ་དུ་འགྱུར་རོ། །ནམ་ནངས་པ་མེ་ཡིས་གདུངས་པ་ཞེས་བྱ་བའི་ཡུད་ཙམ་དུ་འགྱུར་རོ། །དགུན་ཟླ་འབྲིང་པོའི་བཅོ་ལྔ་ལ་ནི་ཡུད་ཙམ་བཅུ་གཉིས་  
དང་ལྡན་པའི་ཉིན་པར་ཉི་མ་ཤར་བ་ན་བཞི་མཐོན་ཞེས་བྱ་བའི་ཡུད་ཙམ་དུ་འགྱུར་རོ། །དགའ་བྱེད་དང། དགའ་བྲལ་ཞེས་བྱ་བའི་རྗེས་ལ་དབུས་སུ་འགྱུར་ནས། ཉི་མ་ནུབ་  
པ་ན་རྡུལ་མེད་ཅེས་བྱ་བའི་ཡུད་ཙམ་དུ་འགྱུར་རོ། །ཡུད་ཙམ་བཅོ་བརྒྱད་དང་ལྡན་པའི་མཚན་མོ་ཉི་མ་ནུབ་ཙམ་ན་བདེན་བྲལ་ཞེས་བྱ་བའི་ཡུད་ཙམ་དུ་འགྱུར་རོ། །བོང་བུ་དང་  
  
  
ནངས་པ་ན་མེ་ཡིས་གདུངས་པ་ཞེས་བྱ་བའི་ཡུད་ཙམ་དུ་འགྱུར་རོ་།ཇི་ལྟར་སོས་གའི་དང་པོ་དེ་ལྟར་དབྱར་དང་པོ། །ཇི་ལྟར་  
དཔྱིད་ཀའི་གཉིས་པ་དེ་ལྟར་དབྱར་གཉིས་པ། །ཇི་ལྟར་དཔྱིད་ཀའི་དང་པོ་དེ་ལྟར་སྟོན་དང་པོ། །ཇི་ལྟར་དགུན་གྱི་བཞི་པའི་དེ་ལྟར་སྟོན་ཐ་ཆུང། །ཇི་ལྟར་དགུན་འབྲིང་དེ་ལྟར་དགུན་  
དང་པོ། །ཇི་ལྟར་དགུན་འབྲིང་དེ་ལྟར་སོས་ཀའི་གཉིས། །དེ་ལྟ་བུར་ནི་རྒྱུ་སྐར་རྣམས། །རྒྱུ་ཞིང་རྒྱུ་བར་ཤེས་པར་བྱ། །རྒྱུ་སྐར་རྒྱུ་བ་དང་པོའི་ལེའུ་འོ། །ཇི་ལྟར་རྒྱུ་སྐར་དེ་དག་གི་ནང་  
ནས་ཉིན་མཚན་དུ་ལྡན་པས་འཕེལ་བ་དང། འགྲིབ་པར་འགྱུར་བས་འགྲིབས་པ་ལས་ཉིན་པར་འཕེལ་བའི་བཅོ་ལྔ་ལ་ཟླ་བ་ཕྱེད་ལས་གཉིས་པ་དང། དྲུག་པ་དང། དགུ་པ་དང་  
བཅུ་གཉིས་པ་དེ་དག་མཚམས་ཀྱི་ཞག་འདས་ནས། ནུབ་མོས་འཛིན་པའི་རྒྱལ་པོ་ཆེན་པོ་བཞི་པོ་ཤིན་ཏུ་འཆི་བ་ཞེས་བྱ་བ་དང། རྣམ་པར་དག་པ་ཞེས་བྱ་བ་དང། འཕེལ་བ་  
ཞེས་བྱ་བ་དང། ཐ་དད་པའི་རིམ་པ་ཞེས་བྱ་བ་དེ་དག་འཐབ་པས་འབྱུང་བ་ཆེན་པོ་བཞི་གཡོ་བ་ལས་ས་འགུལ་ལོ། །ཆུ་དང་དབང་པོ་དང། རླུང་དང། མེ་སྟེ། ལེགས་ལྡན་  
རྣམ་པ་བཞི་པོའང་གང་དུ་ཟླ་བ་ཕྱེད་ལ་ལན་གསུམ་གཡོས་ཏེ་ཟླ་བ་གཅིག་ལ་ལན་དྲུག་གཡོས་པར་གྱུར་ན་ཕ་རོལ་གྱི་དམག་ཚོགས་འོང་བར་འགྱུར་ཏེ། དཔྱིད་ཟླ་འབྲིང་པོ་  
  
  
༄༅། །ལ་གཡོས་ན་ཞག་བཅུའི་བར་དུ་འཇིགས་པ་འབྱུང་ངོ། །སོས་ཀའི་ཟླ་བ་དང་པོ་ལ་ཡང་དང་ཡང་དུ་གཡོས་ན་ཞག་བཅུ་གཉིས་ཀྱི་བར་དུ་འཇིགས་པ་  
འབྱུང་ངོ། །སོས་ཀའི་ཟླ་བ་གཉིས་པ་ལ་ཡང་ཡང་གཡོས་ན་ཉི་ཤུ་རྩ་ལྔའི་བར་དུ་འཇིགས་པ་འབྱུང་ངོ། །དབྱར་ཟླ་ར་བ་ལ་ཡང་ཡང་གཡོས་ན་ཞག་བདུན་ཅུ་རྩ་ལྔའི་བར་དུ་འཇིགས་  
པ་འབྱུང་ངོ། །དབྱར་ཟླ་འབྲིང་པོ་ལ་ཡང་ཡང་གཡོས་ན་ཟླ་བ་གསུམ་དང་ཞག་བཅུའི་བར་དུ་འཇིགས་པ་འབྱུང་ངོ། །སྟོན་ཟླ་ཐ་ཆུང་ལ་ཡང་ཡང་གཡོས་ན་ཞག་ལྔའི་བར་  
དུ་འབྱུང་ངོ། །དགུན་གྱི་ཟླ་བ་གཉིས་པ་ལ་ཡང་ཡང་གཡོས་ན་ཞག་ལྔ་བཅུ་རྩ་ལྔའི་བར་དུ་འབྱུང་ངོ། །དགུན་གྱི་ཟླ་བ་གསུམ་པ་ལ་ཡང་ཡང་གཡོས་ན་ཞག་བརྒྱའི་  
བར་དུ་འཇིགས་པ་འབྱུང་ངོ། །དགུན་གྱི་ཟླ་བ་བཞི་པ་ལ་ཡང་ཡང་གཡོས་ན་ཞག་ཉི་ཤུ་རྩ་ལྔའི་བར་དུ་འཇིགས་པ་འབྱུང་ངོ་།དཔྱིད་ཟླ་ར་བ་ལ་ཡང་ཡང་གཡོས་ན་  
ཞག་སུམ་ཅུའི་བར་དུ་འཇིགས་པ་འབྱུང་ངོ། །དེ་དག་ནིས་གཡོས་པའི་དུས་ཇི་ཙམ་ན་སྨིན་པ་ཡིན་པར་བསྟན་ཏོ། །དེ་དག་གི་ལས་ཀྱི་འཇུག་པ་ནི་འདི་ལྟར་ཟླ་བ་ཐམས་  
ཅད་ལ་དུས་རྟག་ཏུ་ས་གཡོ་ཞིང་ཤིང་དང། རི་དང། ཆུ་རྣམས་གཡོ་ཞིང་ཤིང་རྣམས་ཀྱི་ལོ་མ་ལྟར་གཡོན་བསྐལ་བ་ལྷ་བུའི་འཇིགས་པ་འབྱུང་བར་བསྟན་ཏོ། །གྲོང་ཁྱེར་  
  
  
གྲོང་དང། འབྲོག་རྣམས་ན་གནས་པའི་མི་རྣམས་མྱུར་དུ་འཕོ་ཞིང་དགོན་པར་ལོ་བཅོ་ལྔའི་བར་དུ་གནས་པར་འགྱུར་རོ་།ཕྱོགས་རྣམས་ནས་ས་རྣམ་པར་གཡོས་ན་མི་བདེ་བ་མི་  
འབྱུང་ངོ། །སྨིན་དྲུག་ལ་ས་གཡོས་ན་གྲོང་ཁྱེར་དང། གྲོང་རྣམས་ཡང་དང་ཡང་དུ་མེས་བསྲེགས་པས་རྩྭ་འང་མི་ལུས་པར་འགྱུར་རོ། །དེ་ལས་རྣམ་པར་གཡོས་ན་སོལ་བ་མཁན་  
དང། ནོར་བུ་མཁན་དང། ཁྱེའུ་དང། མེས་སྐོར་བྱས་པའི་གཟའ་དང། དེ་ལ་སྐྱེས་པ་དང། ལམ་དུ་ཞུགས་པ་ན་ཞིང་སྡུག་བསྔལ་བར་འགྱུར་རོ། །སྣར་མ་ལ་ས་གཡོས་ན་ས་བོན་  
ཐམས་ཅད་ཉམས་པས་འབྲུ་རྣམས་འཐོབ་པར་མི་འགྱུར་ཞིང་སྡུག་བསྔལ་བར་འགྱུར་བ་དང། བུད་མེད་སྦྲུམ་མ་རྣམས་མངལ་ན་ནད་འབྱུང་བ་དང། མུ་གེ་འབྱུང་བ་དང། སྨས་  
པ་དང། ནད་ཀྱིས་བཏབ་པའི་མི་རྣམས་སུམ་ཆ་འཚོ་བར་འགྱུར། བདག་ཉིད་ཆེན་པོ་དང། རྒྱལ་པོ་དང། དཔལ་དང་ལྡན་པའི་མི་དང་མིའི་མཆོག་རྣམས་ནད་ཀྱིས་བཏབ་པར་  
འགྱུར་རོ། །མགོ་ལ་ས་གཡོས་ན་སྨན་རྣམས་ཉམས་ཤིང་སྨན་པ་དང། མཆོད་སྦྱིན་རྩོམ་པ་དང། མཆོད་སྦྱིན་བྱེད་པ་དང། བྲམ་ཟེ་ནགས་ན་གནས་པ་དང། དཀའ་ཐུབ་པ་དེ་དག་ལ་ནད་  
འབྱུང་བར་འགྱུར་རོ། །ལག་ལས་རྣམ་པར་གཡོས་ན་འོ་མ་ཅན་གྱི་ཤིང་རྣམས་ཉམས་ཤིང། ཟས་དང་སྐོམ་དཀོན་ཞིང་འགྲོན་པོ་ཡུལ་འཁོར་ཆས་པ་དང། དོང་དང། འོབས་བརྐོ་  
  
  
༄༅། །བ་དང། སྡིག་པ་ཅན་དང། རྒུན་མ་རྣམས་ལས་གཡོས་པའི་ནད་ཀྱིས་འདེབས་པར་འགྱུར་རོ། །ཡང་ནམ་སོ་ལས་རྣམ་པར་གཡོས་ན་དཀྱིལ་  
འཁོར་བྱེད་པའི་ཞལ་ཏ་པ་དང། ལམ་གྱི་ནོར་ཅན་དང། ལམ་དུ་འགྲོ་བ་པ་དང། འཁོར་ལོ་བ་དང། བྱིས་པ་དང། སྲུས་མཁན་དང་ཤན་པ་དང། དུང་འཚོ་བ་རྣམས་  
ལས་རྣམ་པར་གཡོས་པས་ནད་ཀྱིས་འདེབས་པར་འགྱུར་ཞིང། རྒྱལ་ལ་ས་རྣམ་པར་གཡོས་ན་བྲམ་ཟེ་རྣམས་དང། དེ་བཞིན་དུ་གཙོ་བོ་རྣམས་དང། ཚོང་པ་རྣམས་དང་  
དེད་དཔོན་རྣམས་དང། ཚོང་པ་རིང་པོར་འགྲོ་བ་རྣམས་ལ་ནད་འབྱུང་བར་འགྱུར་ཞིང་སེར་བས་འབྲུ་རྣམས་རློག་ཅིང་རི་ཁྲོད་ན་གནས་པའི་རྒྱལ་པོའི་བསྙེན་བཀུར་བ་རྣམས་  
ས་རྣམ་པར་གཡོས་པས་ནད་ཀྱིས་འདེབས་པར་འགྱུར་རོ། །སྐག་ལ་ས་རྣམ་པར་གཡོས་ན་ཀླུ་རྣམས་དང། སྦྲུལ་ཁ་སྡིག་པ་རྣམས་དང་གྲོག་མོ་རྣམས་དང། གྲོག་  
ཕྲན་རྣམས་དང། སྲིལ་རྣམས་དང། ཁྱིམ་རྣམས་དང། ཀླུ་མགོ་གཅིག་པ་རྣམས་དང། དུག་སྔགས་མཁན་རྣམས་དང། དུག་བྱེད་པ་རྣམས་དང། སེམས་ཅན་ཁུང་  
དུ་འཇུག་པ་རྣམས་ས་རྣམ་པར་གཡོས་པས་ནད་ཀྱིས་འདེབས་པར་འགྱུར་རོ། །མཆུ་ལས་རྣམ་བར་གཡོས་ན་རྒྱལ་པོ་རྣམས་ལ་ནད་འབྱུང་ཞིང་མཆོད་སྦྱིན་དང། ཤིང་  
  
  
འདུས་པའི་སྟོན་མོ་ལས་ལོག་པ་རྣམས་དང། ལྷའི་མཆོད་སྦྱིན་ལས་ལོག་པ་རྣམས་དང། དེ་ལ་ལོག་པ་ཐམས་ཅད་དང། གང་ཞིག་དེ་ལ་སྐྱེས་པ་དང་  
བསྐྱེད་པ་དང། གང་མཁས་པའི་མཆོག་ཏུ་གྱུར་པ་དང། གླུ་མཁན་རྣམས་འཆི་བར་འགྱུར་ཞིང། དེ་དག་དང། རིགས་མཐོན་པོ་རྣམས་ནད་ཀྱིས་ཐེབས་པར་འགྱུར་རོ། །ཆུ་སྟོད་ལ་  
ས་རྣམ་པར་གཡོས་ན་དུས་འགྱུར་ཞིང་ཆོས་ལ་དགའ་བ་དང། ཤོ་གམ་གྱིས་འཚོ་བ་རྣམས་ལ་ས་གཡོས་ན་ནད་ཀྱིས་འཐེབས་པར་འགྱུར་རོ། །གལ་ཏེ་ཆུ་སྨད་ལ་ས་རྣམ་  
པར་གཡོས་ན་ཚོད་པ་གླིང་དུ་འགྲོ་བ་རྣམས་དང། དེད་དཔོན་རྣམས་དང། རི་ཁྲོད་ན་འཚོ་བ་རྣམས་ཨང་ག་དང། ལུས་འཕགས་པོ་དང་མ་ག་དྷ་པ་རྣམས་དང། ནི་ཏིའི་བུད་  
མེད་བླངས་པ་རྣམས་ས་རྣམ་པར་གཡོས་པའི་ནད་ཀྱིས་ཐེབས་པར་འགྱུར་རོ། །མེ་བཞི་ལ་ས་རྣམ་པར་གཡོས་པས་ན་རྫ་མཁན་རྣམས་དང། སྨན་པ་རྣམས་དང། ཚོགས་  
ཀྱི་གཙོ་བོ་རྣམས་དང། བློན་པོ་ཆེན་པོ་རྣམས་དང། དམག་དཔོན་རྣམས་ས་རྣམ་པར་གཡོས་པའི་ནད་ཀྱིས་ཐེབས་པར་འགྱུར་རོ། །འདི་ལྟར་ནམ་སོ་ལ་ས་གཡོས་པ་ཡང་  
སྔ་མ་བཞིན་དུ་བལྟའོ། །ས་རི་ལ་ས་རྣམ་པར་གཡོས་ན་རྐུན་མ་ཚུལ་ཁྲིམས་ཉམས་པ་རྣམས་དང། ཤ་ན་པ་དང། ཤན་པ་ལ་དགའ་བ་རྣམས་དང། ཤན་པའི་བདག་  
  
  
༄༅། །པོ་དང། རླུང་ཟའི་དཀའ་ཐུང་པ་རྣམས་གཡོས་ནས་ནད་ཀྱིས་ཐེབས་པར་འགྱུར་རོ། །ས་ག་ལ་ས་རྣམ་པར་གཡོས་ན་རི་ཆེན་པོ་རྣམས་འཆད་པར་འགྱུར་རོ། །རྟ་  
རྒྱུག་པ་རྣམས་དང། ལམ་ན་འགྲོ་བ་ལ་རླུང་དྲག་པོས་རྡོ་རྣམས་འཐོར་བས་སྟོབས་མེད་པར་བྱེད་ལ་ས་གཡོས་པས་དེ་དག་ནད་ཀྱིས་འདེབས་པར་འགྱུར་རོ། །ཡང་ནག་པ་ལ་  
ས་གཡོས་ན་རྐུན་མ་ཆེན་པོས་གནོད་པ་བྱེད་པ་འོང་ཞིང། བྱི་རྒྱུག་པ་དང། ཆོ་ལོ་པ་རྣམས་དང། མདུད་པ་འགྲོལ་བའི་མི་རྣམས་དང། ཨན་དྲ་པ་རྣམས་དང། བུ་རམ་ཤིང་  
འཕེལ་བ་རྣམས་དང། ཕུ་ལིན་པ་རྣམས་ལ་སྐྱབས་མེད་པའི་འཇིགས་པ་འོང་ཞིང་གྲོགས་དང་འབྲལ་ཞིང་སྟོབས་ཆེ་བ་འབྱུང་ངོ། །སྣྲོན་ལ་ས་གཡོས་ན་རྒྱལ་པོ་ཆེན་པོ་ལ་  
གནོད་པ་འབྱུང་ཞིང་ཁྲ་དང། བྱི་བ་དང། སྦྲུལ་དང། དེ་བཞིན་དུ་གཅན་གཟན་གདུག་པ་ཅན་རྣམས་དང། གཞན་གནོད་པ་བྱེད་པ་རྣམས་དང། སུར་སེ་ན་བ་དང། མ་ལ་བ་  
རྣམས་དང། བ་ལྷི་བ་གྲ་ཧ་པ་དང། གནོད་པ་མེད་པ་དང། དེ་ལ་གུས་པའི་མི་རྣམས་མྱུར་བར་ས་གཡོས་པས་ནད་ཀྱིས་འདེབས་པར་འགྱུར་རོ། །སྣྲུབས་ལ་ས་གཡོས་ན་རྐང་  
བཞི་པ་རྣམས་དང། རྐང་གཉིས་པ་དང། དེ་བཞིན་དུ་གནོད་སྦྱིན་རྣམས་དང། ཡི་དྭགས་རྣམས་དང། སེམས་ཅན་དེ་དག་དང། རི་ཁྲོད་པ་རྣམས་དང། ཆུ་མེད་པས་ལོ་  
  
  
འགྱུར་རོ། །ཆུ་སྟོད་ལ་ས་གཡོས་ན་ཆུ་ལ་གནས་པའི་ཉ་རྣམས་དང། ཤུ་ཤུ་མ་དང། ཉ་ཕྱིས་རྣམས་དང། ཆུ་སྲིན་རྣམས་  
དང། རུས་སྦལ་དང། རིགས་དང། རུས་བཙུན་པ་རྣམས་དང། ནོར་དང་ལྡན་པ་རྣམས་དང། མཁས་པ་རྣམས་དང། གཉིས་པ་རིགས་དང་ལྡན་པ་རྣམས་ལ་འཇིགས་པ་ཆེན་པོ་  
འབྱུང་ཞིང་ས་གཡོས་པས་དེ་དག་ནད་ཀྱིས་འདེབས་པར་འགྱུར་རོ་།ཆུ་སྨད་ལ་ས་གཡོས་ན་བཟོ་མཁས་པ་རྣམས་ལ་གནོད་པ་མི་འབྱུང་ཞིང་མགར་བ་དང། ཞལ་མཁན་  
རྣམས་དང། མདའ་མཁན་རྣམས་དང། ཤིང་མཁན་རྣམས་དང། དབུལ་པོ་རྣམས་དང། གཞན་ཡང་བཟོ་སྣ་ཚོགས་པ་བྱེད་པ་དང། གྲོང་དང་ཉེ་བའི་སྐམ་ལ་གནས་  
པ་ལ་གནོད་པར་འགྱུར་རོ། །གྲོ་བཞིན་ལ་ས་གཡོས་ན་མི་གང་ཞིག་རྒྱལ་ཕོ་མཆོད་པ་དང། ཀློག་པ་རྣམས་དང། བསྟན་བཅོས་མཁས་པ་རྣམས་དང། སྙན་དང་གས་མཁན་  
རྣམས་དང། གླུ་མཁན་རྣམས་དང། སུ་ར་སེ་ན་བ་དང། རྗེས་སུ་འཇུག་པ་རྣམས་དང། གོས་འཚོང་པ་དང། གི་ཤ་ཏ་དང། ས་ར་དན་དང། དེ་དག་གི་བསམ་པ་འགྲུབ་བོ།།  
མོན་གྲེ་ལ་ས་གཡོས་ན་ནོར་ཅན་རྣམས་ལ་གནོད་པ་འབྱུང་ཞིང་ཕྱུག་པོ་རྣམས་དང། གྲོང་ཁྱེར་ཆེན་པོ་དང། ཚོང་དཔོན་རྣམས་དང། སྤྱི་ཅེར་རྣམས་དང། བཀྲ་ཤིས་པ་དང། །  
  
  
༄༅། །བཟང་པོ་སྔགས་མཁན་དང། རི་ཁྲོད་པ་རྣམས་དང། པ་རི་ཀ་པ་དང། མ་ལ་པ་དང། གྲོང་ཁྱེར་ཆེ་བ་གཞན་རྣམས་ལ་གནོད་པ་འབྱུང་བར་འགྱུར་  
རོ༑ ༑མོན་གྲུ་ལ་ས་གཡོས་ན་ཆུ་ལ་གནས་པ་རྣམས་ལ་གནོད་པ་ཆེན་པོ་འབྱུང་ཞིང་གླང་པོ་དང། རྟ་དང། པོང་བུ་དང། རྔ་མོ་རྣམས་ལ་ཆེར་སྡུག་བསྔལ་འབྱུང་ངོ། །དེ་  
བཞིན་དུ་སོ་རི་ར་ཀ་པ་དང། མ་དྲ་བ་དང། བི་ལི་ཀན་པ་དང་ཀེ་ཀ་ཡན་པ་དང། རྟེན་མེད་པ་དང། འཁོར་ལོ་གཅིག་པ་དང། ཡུལ་དེ་དག་གི་སྐྱེ་བོ་རྣམས་ལ་ནད་  
འབྱུང་ངོ། །མེ་བཞི་ལ་ས་རྣམ་པར་གཡོས་ན་སྲིན་པོའི་གདོན་གྱིས་འཛིན་ཅིང། དེ་བཞིན་དུ་ཤན་པ་དང། ཕག་འཚོང་པ་དང། སོ་པ་རི་པ་རྣམས་འཆི་བར་འགྱུར་  
རོ༑ ༑ཚོང་གིས་འཚོ་བའི་རྗེའུ་རིགས་དང། དམངས་རིགས་དང། ཟློས་གར་མཁན་དང། ནས་གླིང་པ་དང། རྟ་རྣམས་དང། གྱད་ཀྱི་ཡུད་པ་རྣམས་དང། ཁུ་ལོ་དང་  
ལྡན་པའི་བུད་མེད་རྣམས་དང། མདུད་པ་འགྲོལ་བ་རྣམས་མེད་པར་འགྱུར་རོ། །མོན་གྲུ་ལ་ས་གཡོས་ན་ཚོང་པ་རྣམས་ལ་ནད་འབྱུང་ཞིང་ཆོས་ལ་དགའ་བ་དང། གྲུབ་པ་  
རྣམས་དང། ཤོ་གམ་གྱི་ལས་བྱེད་པ་རྣམས་དང། རྒྱལ་རིགས་སྲིད་སྒྲུབ་ཀྱི་རྒྱུད་དང། མཛའ་བ་རྣམས་དང། སིན་དུ་བའི་རྒྱལ་པོ་དང། མདའ་གཞུ་ཐོགས་པ་རྣམས་ཡུན་  
  
  
།ནམ་གྲུ་ལ་ས་གཡོས་ན་གཡུལ་དྲག་པོ་ཤོམ་པར་འགྱུར་ཞིང་གྲོང་འཇོམས་པར་འགྱུར་བ་དང་གྲོང་གིས་གྲོང་ཕུང་བ་དང། ནིར་ཏ་པ་རྣམས་དང་  
རྒྱ་ཡུལ་པ་དང། ར་མ་ཏ་མ་གནས་པ་རྣམས་དང། ཞིང་ལས་བཟང་པོ་བྱེད་པ་རྣམས་དང༑ ལུང་པ་གནས་པའི་གཙོ་བོ་རྣམས་དང། དམག་དཔོན་ཐམས་ཅད་ངེས་པར་སྲེག་པར་འགྱུར་  
རོ༑ ༑ཐ་སྐར་ལ་ས་རྣམ་པར་གཡོས་ན་རྟ་རྣམས་ལ་ནད་འབྱུང་ཞིང་གྲོང་རྣམས་འཇིག་པར་འགྱུར། སྤུན་ཟླ་གསོད་པར་འགྱུར་ཞིང་དེ་ལ་མངལ་ཆགས་པ་དང། དེ་ལ་སྐྱེས་  
པ་དང་གསུམ་སྡུག་བསྔལ་དང། རྒྱུན་དུ་ལྡན་པར་འགྱུར་ཞིང་མདུན་རྒྱུད་དང། མངལ་ན་གནས་པ་དང། བཟའ་བཏུང་འཐུང་བ་དང་སྲིད་སྒྲུབ་ཀྱི་རྒྱལ་རིགས་རྣམས་ཕན་ཚུན་  
གསོད་པར་འགྱུར་རོ། །བྲ་ཉེ་ལ་ས་གཡོས་ན་རྐུན་མ་རྣམས་ལ་ནད་ཆེན་པོ་འབྱུང་ཞིང་རྩོད་པ་འབྱུང་ངོ། །ཆོ་ལོ་མཁན་དང་མདུད་པ་འགྲོལ་བ་དང། མེ་ལོང་གི་འཁོར་ལོས་  
སླུ་བར་བྱེད་པ་རྣམས་དང། དེ་བཞིན་དུ་བཙོན་སྲུང་རྣམས་དང་ཟས་སྡོམ་པ་དང། གནོད་པ་བྱེད་པའི་སྐྱེ་བོ་མི་བཟད་པ་རྣམས་འཆི་བར་འགྱུར་རོ། །ས་གཡོས་ནས་ཞག་  
བདུན་ན་སྤྲིན་ཆེན་པོ་གཡོ་བར་འགྱུར་ཏེ། སྣུམ་ཞིང་གནག་ལ་རི་བོ་ལྟ་བུ་ལྡང་བར་འགྱུར་རོ་ཞེས་དྲང་སྲོང་རྣམས་ཀྱིས་བཤད་དོ་།གཉིད་འཕེལ་བ་དང། གཞན་ཡང། བཀྲ་  
  
  
༄༅། །ཤིས་ཀྱི་དབྱངས་དང། དབང་པོ་རྡོ་རྗེ་ལྟ་བུ་དང། དེ་བཞིན་དུ་དེར་དུས་ཚིགས་ལྟར་ཉི་མ་དང། ཟླ་བ་སྒྲིབ་ཅིང་དེ་ལ་ཀུན་ནས་སྤྲིན་ཆེན་པོའི་མཚན་ཉིད་དང་ལྡན་  
ཞིང་དེ་དང་འདྲ་བར་མཐོང་ཞིང་ཐེ་ཚོམ་བསྐྱེད་པའི་སྤྲིན་ལྡང་ཞིང་འབྲུག་བསྒྲགས་པ་འབྱུང་བར་རིག་པར་བྱའོ་ཞེས་དྲང་སྲོང་རྣམས་ཀྱིས་བཤད་དོ། །དེ་ལྟར་ཤེས་ནས་གདོན་  
མི་ཟ་བར་ས་བོན་རྣམས་གདབ་པར་བྱའོ། །བྱ་རྣམས་བསྲུང་ན་ཚོང་པ་རྣམས་ཀྱི་བྱ་བ་འགྲུབ་བོ། །དེ་ལྟ་བུའི་ས་གཡོས་ན་ཐམས་ཅད་དུ་བཀྲ་ཤིས་པར་བརྗོད་དོ། །ཡང་ས་གཡོས་  
ནས་དེའི་རྗེས་ལ་ཞག་བདུན་ན་སྤྲིན་ལྡང་སྟེ། ཡང་འདི་ལྟར་ཀ་ཤི་ཀའི་གོས་འདྲ་བའི་སྤྲིན་གྱིས་ཁྱབ་ཅིང་མི་མཐུན་པའི་སྒྲ་སྒྲོགས་པས་ནུབ་ཕྱོགས་སུ་འགྲོ་ལ་ཆུ་ལ་གནས་པའི་  
ཤུ་ཤུ་མ་ར་དང། བ་ལུ་ཀ་དང། ཉ་དང། ཆུ་སྲིན་འདྲ་བའི་སྤྲིན་སྣང་ཞིང་ཉི་མ་དང། ཟླ་བ་སྒྲིབ་པ་དེ་ལྟ་བུའི་མཚན་ཉིད་དང་ལྡན་པ་སྣང་ན་དེ་ནི་ཆུས་སྤྲུལ་པ་ཡིན་པར་རིག་  
པར་བྱའོ་ཞེས་དྲང་སྲོང་ཆེན་པོ་རྣམས་ཀྱིས་དེ་སྐད་བསྟན་པ་ཡིན་ནོ། །སྒང་དང། རིའི་རྩེ་མོ་དང། ཞིང་རླན་དང་བྲལ་བ་དེ་དག་རྣམས་ལ་ས་བོན་གདབ་པར་བྱ་སྟེ། དམའ་བར་ཉམས་  
པར་འགྱུར། དེ་བཞིན་དུ་འདམ་དང། ཆུར་འགྱུར་ཞིང་དམའ་བར་འདུས་པར་འགྱུར་རོ། །དེ་ལྟ་བུའི་ས་གཡོས་ན་ནི་ཆུའི་ཡིན་པས་ཤེས་པ་ཡིན་པར་རིག་པར་བྱའོ། །ཡང་འདི་ལྟར་ས་གཡོས་  
  
  
བཟད་པ་ལྡང། དུས་ཚིགས་ལྟར་སེར་སྐྱར་སྣང་ལ་ཉི་མ་དང། ཟླ་བ་དམར་པོར་མཐོང་ཞིང་མཚན་ཉིད་དེ་ལྟ་བུ་དང་ལྡན་པར་སྣང་ན། དེ་  
ནི་རླུང་གིས་ས་གཡོས་པ་ཡིན་པར་རིག་པར་བྱའོ། །དེ་ལྟ་བུར་གྱུར་པ་ནི་དྲང་སྲོང་རྣམས་ཀྱིས་བསྟན་པ་ཡིན་ནོ། །དེ་ལྟ་བུ་ལ་མཁས་པས་འགྲོ་བར་མི་བྱ་སྟེ། །བདག་ཉིད་བསྲུང་བར་བྱ་  
ཞིང་དགྲ་ཟླ་ལས་འཇིགས་པ་ཆེན་པོ་འབྱུང་བས་ར་བ་དང། འོབས་ཀྱིས་མཆོག་ཏུ་བསྲུང་བར་བྱའོ། །དེ་ལྟ་བུ་ནི་སའི་ས་གཡོས་པའི་ཡོན་ཏན་ཐམས་ཅད་བསྟན་པ་ཡིན་ནོ། །  
མི་རྣམས་ཀྱིས་མེ་ཡི་ས་གཡོས་པའི་ཁྱད་པར་རིག་པར་བྱ་སྟེ། གལ་ཏེ་ས་གཡོས་ནས་དེའི་རྗེས་ལ་ཞག་བདུན་གྱི་ནང་དུ་སྐར་མདའ་དྲག་པོ་ལྟུང་ཞིང་དུས་ཚིགས་ལྟར་  
དམར་ལ་ཉི་མ་དང། ཟླ་བའང་དམར་བར་སྣང་བ་དེ་ལྟ་བུའི་མཚན་ཉིད་དང་ལྡན་པར་སྣང་བ་ནི་མེ་ཡིས་ས་གཡོས་པ་ཡིན་པར་རིག་པར་བྱའོ། །བུད་ཤིང་ལས་མེ་མཆེད་  
པར་འགྱུར་བས་ནོར་བསྲེགས་ཤིང་དུ་བའི་ཕྲེང་བ་སྣང་ཞིང་མཚོན་མཆོག་ཏུ་འབབ་པ་ཆུ་འཁྱིལ་བ་སྣང་བ་ཟླ་བ་དགུའི་བར་དུ་ཆར་མི་འབབ་བོ། །དེ་ལྟ་བུའི་ས་གཡོས་པ་མི་  
བཟད་པ་ནི་མེ་ཡིས་ས་གཡོས་པ་ཡིན་ཏེ། རྒྱལ་པོ་དང། རྒྱལ་རིགས་རྣམས་ལ་སྔ་དྲོའི་ཚ་བའི་གནོད་པ་འབྱུང་བར་འགྱུར་ཞིང་རྟ་དང། གླང་པོ་དང། བློན་པོ་ཆེན་པོ་རྣམས་  
  
  
༄༅། །ལ་ནི་ཕྱེད་ལ་ཚ་བའི་ནད་འབྱུང་ལ་ཕྱི་དྲོ་ནི་བ་ལང་དང། ཕྱུགས་རྣམས་ལ་ནད་འབྱུང་ངོ། །མཚན་མོ་རྐུན་མ་རྣམས་ལ་གནོད་པ་འབྱུང་ངོ། །ནམ་ནངས་  
པ་ན་མཐའ་ཁོབ་པ་རྣམས་ལ་འཆི་བའི་འཇིགས་པ་འབྱུང་ངོ། །དེ་བཞིན་དུ་ནམ་ཕྱེད་ན་ནི་ཞག་བརྒྱད་ཀྱི་བར་དུ་ན་བར་འགྱུར་ཞིང་དེ་ནས་སོས་པར་འགྱུར་ཏེ། དེ་ནས་ཡང་བུད་  
མེད་དང། སྐྱེས་པ་ལ་འབྱུང་ཞིང་ཐུན་གསུམ་ནི་ཞིང་རྨོ་བའི་རང་བཞིན་གྱི་ལས་བྱེད་པ་རྣམས་ལ་གནོད་པར་འབྱུང་ངོ། །མར་ངོ་ལ་ནི་དྲག་ཤུལ་གྱི་ལས་བྱེད་པའི་གཏུམ་པོ་  
རྣམས་ལ་ནད་འབྱུང་ངོ། །ཡར་ངོ་ལ་ནི་བྲམ་ཟེ་མཆོད་སྦྱིན་བྱེད་པ་དང། ཞིང་པ་རྣམས་དང། བྱིས་པ་རྣམས་དང། རྒན་མོ་རྣམས་དང། ཆོས་ལ་གནས་པའི་གཙོ་བོ་རྣམས་  
ལ་ཚ་བའི་ནད་འབྱུང་བར་འགྱུར་རོ། །དམན་པ་དང། དགེ་བ་དང་དམའ་བར་འགྱུར་བ་རྣམས་ཤེས་ཤིང་གང་གིས་སྔ་མའི་རང་བཞིན་དུ་གྱུར་པ་ཤེས་པའི་བྲམ་ཟེའི་  
ཉི་མར་གྱུར་པར་བལྟའོ། །ཡང་ཕུར་བུའི་མཉམ་པའི་དགེ་བའི་ལས་རྣམ་པ་བཞི་དང། དམངས་རིགས་ཀྱི་ལས་རྣམ་པ་བཞི་དང། མཉམ་པའི་སྙན་དངགས་ཀྱི་ལས་རྣམས་  
ཤེས་པ་དང། སོ་མའི་ལས་རྣམ་པ་བཞི་དང། ཚངས་པའི་ལས་དེས་མཉམ་པར་ཤེས་པ་རྣམས་ལ་གནོད་པ་འབྱུང་ངོ། །ཀྱེ༑ གཞན་ཡང་པདྨའི་སྙིང་པོ། རྒྱུ་སྐར་ཉི་ཤུ་རྩ་  
  
  
།སྨིན་དྲུག་ལ་སྐྱེས་པའམ། བུད་མེད་ནད་ཀྱིས་བཏབ་པ་ཞག་བཞི་ནས་སོས་པར་བསྟན་ནོ། །དེའི་ལྷ་ནི་མེ་ལྷ་ཡིན་པས་ཞོའི་  
གཏོར་མ་བཏང་ན། གཏོར་མ་དེས་ནད་ལས་ལྡང་བར་བཤད་དོ། །སྣར་མ་ལ་སྐྱེས་པའམ། བུད་མེད་ནད་ཀྱིས་བཏབ་པ་ནི་ཞག་ལྔའི་བར་དུ་ན་བར་འགྱུར་རོ། །དེ་ནས་སོས་པར་  
འགྱུར་རོ། །དེའི་ལྷ་ནི་སྐྱེ་དགུའི་བདག་པོ་ཡིན་པས་མེ་ཏོག་གི་ཕྲེང་བ་གཙང་མའི་གཏོར་མ་བཏང་བས་གཏོར་མའི་ལས་དེས་ནད་ལས་ལྡང་བར་འགྱུར་རོ། །མགོ་ལ་སྐྱེས་པའམ་  
བུད་མེད་ནད་ཀྱིས་བཏབ་པ་ནི་ཞག་བརྒྱད་ནས་ནད་དེ་ལས་སོས་པར་འགྱུར་རོ། །དེའི་ལྷ་ནི་ཟླ་བ་ཡིན་པས་སྲན་སྔོན་གྱི་འཁུར་བའི་གཏོར་མ་བཏང་ན། གཏོར་མ་དེས་ནད་ལས་  
ལྡང་བར་འགྱུར་རོ། །ལག་ལ་སྐྱེས་པའམ། བུད་མེད་ནད་ཀྱིས་བཏབ་ན་ནི་ཞག་བཅུའི་བར་དུ་ན་བར་འགྱུར་ཞིང་དེ་ནས་སོས་པར་འགྱུར་རོ་།དེའི་ལྷ་ནི་དྲག་པོ་ཡིན་པས་འབྲས་  
དང། འོ་ཐུག་གི་གཏོར་མ་བཏང་ན། གཏོར་མ་དེས་ནད་དེ་ལས་ལྡང་བར་འགྱུར། །ནམ་སོ་ལ་སྐྱེས་པའམ། བུད་མེད་ནད་ཀྱིས་བཏབ་པ་ནི་ཞག་བརྒྱད་ཀྱི་བར་དུ་ན་བར་འགྱུར་ཞིང་དེ་  
ནས་སོས་པར་འགྱུར་རོ། །དེའི་ལྷ་ནི་ཉི་མ་ཡིན་པས་སྤོས་དང། བྱུག་པའི་གཏོར་མ་བཏང་ན། གཏོར་མ་དེས་ནད་དེ་ལས་ལྡང་བར་འགྱུར་རོ་།རྒྱལ་ལ་སྐྱེས་པའམ། བུད་མེད་ནད་ཀྱིས་  
  
  
༄༅། །བཏབ་པ་ནི་ཞག་ལྔའི་བར་དུ་ན་ཞིང་དེ་ནས་སོས་པར་འགྱུར་རོ། །དེའི་ལྷ་ནི་ཕུར་བུ་ཡིན་པས་བྱུག་པ་དང། ཕྲེང་བའི་གཏོར་མ་བཏང་ན། གཏོར་མ་དེས་ནད་དེ་  
ལས་ལྡང་བར་འགྱུར་རོ། །སྐག་ལ་སྐྱེས་པའམ། བུད་མེད་ནད་ཀྱིས་བཏབ་པ་ནི་སྨན་གྱི་གསོ་བས་མི་སོས་ཏེ། ལྷ་ནི་སྦྲུལ་ཡིན་པའི་ཕྱིར་རོ། །མཆུ་ལ་སྐྱེས་པའམ། བུད་མེད་  
ནད་ཀྱིས་བཏབ་པ་ནི་ཞག་བརྒྱད་ཀྱི་བར་དུ་ན་ཞིང། དེ་ནས་སོས་པར་འགྱུར་ཏེ། དེའི་ལྷ་ནི་མཚུན་ཡིན་པས་འབྲུ་དང་ཏིལ་བཏགས་པའི་རི་ལུའི་གཏོར་མ་བཏང་ན། གཏོར་  
མ་དེས་ནད་དེ་ལས་ལྡང་བར་འགྱུར་རོ། །གྲེ་ལ་སྐྱེས་པའམ། བུད་མེད་ནད་ཀྱིས་བཏབ་པ་ནི་ཞག་བདུན་ན་བར་འགྱུར་ཞིང་དེ་ནས་ནད་དེ་ལས་སོས་པར་འགྱུར་ཏེ། དེའི་ལྷ་  
ནི་ཀླུ་ཡིན་པས་བྱུག་པ་དང། ཕྲེང་བའི་གཏོར་མ་བཏང་ན། གཏོར་མ་དེས་ནད་དེ་ལས་ལྡང་བར་འགྱུར་རོ། །དབོ་ལ་སྐྱེས་པའམ། བུད་མེད་ནད་ཀྱིས་བཏབ་པ་ནི་གསོ་བའི་  
སྨན་གྱིས་སོས་པར་མི་འགྱུར་ཏེ། དེའི་ལྷ་ནི་གཤིན་རྗེ་ཡིན་པའི་ཕྱིར་རོ། །མེ་བཞི་ལ་སྐྱེས་པའམ། བུད་མེད་ནད་ཀྱིས་བཏབ་པ་ནི་ཞག་ལྡན་པར་འགྱུར་ཞིང། དེ་ནས་  
སོས་པར་འགྱུར་ཏེ། དེའི་ལྷ་ནི་ཉི་མ་ཡིན་པས་བྱུག་པ་དང། ཕྲེང་བའི་གཏོར་མ་བཏང་ན། གཏོར་མ་དེས་ནད་དེ་ལས་ལྡང་བར་འགྱུར་རོ་།ནག་པ་ལ་སྐྱེས་པའམ། བུད་  
  
  
དེའི་ལྷ་ནི་དྲི་ཟ་ཡིན་པས་ནས་ཀྱི་ལྗང་བུའི་གཏོར་མ་བཏང་ན། གཏོར་མ་དེས་ནད་དེ་ལས་ལྡང་བར་འགྱུར་རོ། །ས་རི་ལ་སྐྱེས་པའམ་  
བུད་མེད་ནད་ཀྱིས་བཏབ་པ་ནི་ཟུག་ཟེར་ཆེ་ལ་ཞག་ཉི་ཤུ་རྩ་བརྒྱད་ཀྱི་བར་དུན་བར་འགྱུར་ཞིང་དེའི་ལྷ་ནི་རླུང་ལྷ་ཡིན་པས་སྣ་ཚོགས་ཕྲེང་བའི་གཏོར་མ་བཏང་ན། གཏོར་མ་དེས་ནད་དེ་  
ལས་ལྡང་བར་འགྱུར་རོ། །ས་ག་ལ་སྐྱེས་པའམ། བུད་མེད་ནད་ཀྱིས་བཏབ་པ་ནི་ནད་ལྕི་ཞིང་ཞག་ཉི་ཤུ་རྩ་གཅིག་གི་བར་དུ་ན་བར་འགྱུར་ཞིང་དེ་ནས་སོས་པར་འགྱུར་རོ། །དེའི་ལྷ་  
ནི་མེ་ལྷ་དང། དབང་པོ་ཡིན་པས་བྱུག་པ་དང། ཕྲེང་བའི་གཏོར་མ་བཏང་ན། གཏོར་མ་དེས་ནད་དེ་ལས་ལྡང་བར་འགྱུར་རོ། །ལྷ་མཚམས་ལ་སྐྱེས་པའམ། བུད་མེད་ནད་  
ཀྱིས་བཏབ་པ་ནི་ཟླ་བ་ཕྱེད་ཀྱི་བར་དུ་ན་བར་འགྱུར་ཞིང། དེ་ནས་སོས་པར་འགྱུར་ཏེ་དེའི་ལྷ་ཉི་མ་ཡིན་པས་མར་གྱིས་གང་བའི་གཏོར་མ་བཏང་ན། གཏོར་མ་དེས་ནད་དེ་ལས་  
ལྡང་བར་འགྱུར་རོ། །སྣྲོན་ལ་སྐྱེས་པའམ། བུད་མེད་ནད་ཀྱིས་བཏབ་པ་ནི་ནད་ཚབས་ཆེ་ཞིང་ཞག་བཅུ་གསུམ་ན་བར་འགྱུར་ཞིང་དེ་ནས་སོས་པར་འགྱུར་ཏེ། དེའི་ལྷ་ནི་དབང་པོ་  
ཡིན་ཏེ། བྱུག་པ་དང། ཕྲེང་བའི་གཏོར་མ་བཏང་ན། གཏོར་མ་དེས་ནད་དེ་ལས་ལྡང་བར་འགྱུར་རོ། །སྣུབས་ལ་སྐྱེས་པའམ། བུད་མེད་ནད་ཀྱིས་བཏབ་པ་ནི་ཟླ་བ་གཅིག་ན་བར་  
  
  
༄༅། །འགྱུར་ཞིང། དེ་ནས་སོས་པར་འགྱུར་ཏེ། དེའི་ལྷ་ནི་དམངས་རིགས་ཡིན་པས་ཤའི་གཏོར་མ་བཏང་ན་གཏོར་མ་དེས་ནད་དེ་ལས་ལྡང་བར་འགྱུར་  
རོ༑ ༑ཆུ་སྟོད་ལ་སྐྱེས་པའམ། བུད་མེད་ནད་ཀྱིས་བཏབ་པ་ནི་ནད་ཚབས་ཆེ་ཞིང་ཟླ་བ་བརྒྱད་ཀྱི་བར་དུ་ན་བར་འགྱུར་ཞིང་དེ་ནས་སོས་པར་འགྱུར་ཏེ། དེའི་ལྷ་ནི་ཆུ་ལྷ་ཡིན་པས་  
འབྲས་དང། ཏིལ་བཏགས་པའི་གཏོར་མ་བཏང་ན། གཏོར་མ་དེས་ནད་དེ་སོས་པར་འགྱུར་རོ། །ཆུ་སྨད་ལ་སྐྱེས་པའམ། བུད་མེད་ནད་ཀྱིས་བཏབ་པ་ནི་ཞག་བདུན་གྱི་བར་དུ་  
ན་ཞིང་དེ་ནས་སོས་པར་འགྱུར་ཏེ། དེའི་ལྷ་ནི་སྣ་ཚོགས་པ་ཡིན་པས་འབྲས་དང། འོ་ཐུག་གི་གཏོར་མ་བཏང་ན། གཏོར་མ་དེས་ནད་དེ་ལས་ལྡང་བར་འགྱུར་རོ། །གྲོ་བཞིན་ལ་  
སྐྱེས་པའམ། བུད་མེད་ནད་ཀྱིས་བཏབ་པ་ནི་ནད་ལྕི་ཞིང་ལོ་གཅིག་གི་བར་དུ་ན་བར་འགྱུར་ཏེ། དེའི་ལྷ་ནི་ཁྱབ་འཇུག་ཡིན་པས་བྱུག་པ་དང། ཕྲེང་བའི་གཏོར་མ་གཏང་  
ན༑ གཏོར་མ་དེས་ནད་དེ་ལས་སོས་པར་འགྱུར་རོ། །མོན་གྲེ་ལ་སྐྱེས་པའམ། བུད་མེད་ནད་ཀྱིས་བཏབ་པ་ནི་ནད་ལྕི་ཞིང་ཟླ་བ་བཅུ་གསུམ་གྱི་བར་དུ་ན་བར་འགྱུར་ཏེ། དེའི་  
ལྷ་ནི་བ་སུ་དེ་བ་ཡིན་པས་བྱུག་པ་དང། ཕྲེང་བའི་གཏོར་མ་བཏང་ན། གཏོར་མ་དེས་ནད་དེ་ལས་ལྡང་བར་འགྱུར་རོ། །མོན་གྲུ་ལ་སྐྱེས་པའམ། བུད་མེད་ནད་ཀྱིས་བཏབ་  
  
  
པར་འགྱུར་ཏེ། དེའི་ལྷ་ནི་ཆུ་ལྷ་ཡིན་པས་འབྲས་དང། འོ་ཐུག་གི་གཏོར་མ་བཏང་ན། གཏོར་མ་དེས་ནད་དེ་ལས་ལྡང་བར་  
འགྱུར་རོ། །ཁྲུམས་སྟོད་ལ་སྐྱེས་པའམ། བུད་མེད་ནད་ཀྱིས་བཏབ་པར་འགྱུར་ན། ཞག་བདུན་ན་བར་འགྱུར་ཞིང་དེ་ནས་སོས་པར་འགྱུར་ཏེ་དེའི་ལྷ་ནི་ཀླུ་ཡིན་པས་བྱུག་པ་དང། ཕྲེང་བའི་  
གཏོར་མ་བཏང་ན། གཏོར་མ་དེས་ནད་དེ་ལས་ལྡང་བར་འགྱུར་རོ། །ནམ་གྲུ་ལ་སྐྱེས་པའམ། བུད་མེད་ནད་ཀྱིས་བཏབ་ན་ནད་ཡང་ཞིང་ཞག་ཉི་ཤུ་རྩ་བརྒྱད་ན་བར་འགྱུར་ཞིང་  
དེ་ནས་སོས་པར་འགྱུར་ཏེ། དེའི་ལྷ་ནི་རྒྱལ་ཡིན་པས་སྤོས་དང། མེ་ཏོག་གི་ཕྲེང་བའི་གཏོར་མ་བཏང་ན། གཏོར་མ་དེས་ནད་དེ་ལས་ལྡང་བར་འགྱུར་རོ། །ཐ་སྐར་ལ་སྐྱེས་པའམ་  
བུད་མེད་ནད་ཀྱིས་བཏབ་པར་འགྱུར་ན་ཟུག་ཟེར་ཆེ་ལ་ཞག་ཉི་ཤུ་རྩ་བརྒྱད་ཀྱི་བར་དུ་ན་བར་འགྱུར་ལ། དེའི་ལྷ་ནི་ཉི་མ་ཡིན་པས་མར་དང། སྲན་སྔོན་གྱི་གཏོར་མ་བཏང་ན་  
གཏོར་མ་དེས་ནད་དེ་ལས་ལྡང་བར་འགྱུར་རོ། །བྲ་ཉེ་ལ་སྐྱེས་པའམ། བུད་མེད་གང་ནད་ཀྱིས་བཏབ་པར་གྱུར་ན་སྨན་གྱིས་མི་འཚོ་སྟེ། དེའི་ལྷ་ནི་གཤིན་རྗེ་ཡིན་པའི་ཕྱིར་རོ། །  
མཁས་པས་ཚུལ་ཁྲིམས་ལ་སྦྱར་བར་བྱ་སྟེ། དེས་མཐོ་རིས་སུ་འགྲོ་བར་འགྱུར་རོ། །ཀྱེ༑ པདྨའི་སྙིང་པོ། དེ་ནི་ནད་ཀུན་ནས་འབྱུང་བ་ཞེས་བྱ་བའི་ལེའུ་ཡིན་ནོ། །གཞན་ཡང་  
  
  
༄༅། །ཀྱེ༑ པདྨའི་སྙིང་པོ། བཅིངས་པ་ཐར་པ་ཞེས་བྱ་བའི་ལེའུ་བཤད་ཀྱི་ཉོན་ཅིག་ཀྱེ༑ པདྨའི་སྙིང་པོ། སྨིན་དྲུག་ལ་བཙོན་དུ་བཟུང་བ་ནི་ཞག་གསུམ་  
ནས་ཐར་བར་འགྱུར་རོ་ཞེས་བསྟན་ཏོ། །སྣར་མ་ལ་བཙོན་དུ་བཟུང་བ་ནི་ཡང་ཞག་གསུམ་ནས་ཐར་བར་འགྱུར་རོ། །མགོ་ལ་བཙོན་དུ་བཟུང་བ་ནི་ཞག་ཉི་ཤུ་ནས་ཐར་  
བར་འགྱུར་རོ། །ལག་ལ་བཙོན་དུ་བཟུང་བ་ནི་ཟླ་བ་ཕྱེད་ནས་ཐར་བར་འགྱུར་རོ། །ནམ་སོ་ལ་བཙོན་དུ་བཟུང་བ་ནི་ཞག་གཅིག་ནས་ཐར་བར་འགྱུར་རོ། །རྒྱལ་ལ་བཙོན་  
དུ་བཟུང་བ་ནི་ཞག་གསུམ་ནས་ཐར་པར་འགྱུར་རོ། །སྐག་ལ་བཙོན་དུ་བཟུང་བ་ནི་ཡང་ཞག་གསུམ་ནས་ཐར་བར་འགྱུར་རོ། །མཆུ་ལ་བཙོན་དུ་བཟུང་བ་ནི་ཞག་བཅུ་དྲུག་  
ནས་ཐར་བར་འགྱུར་རོ། །གྲེ་ལ་བཙོན་དུ་བཟུང་བ་ནི་ཞག་བཅུ་ནས་ཐར་པར་འགྱུར་རོ། །དབོ་ལ་བཙོན་དུ་བཟུང་བ་ནི་ཞག་བདུན་ནས་ཐར་བར་འགྱུར་རོ། །མེ་བཞི་ལ་  
བཙོན་དུ་བཟུང་བ་ནི་ཞག་ལྔ་ནས་ཐར་པར་འགྱུར་རོ། །ནག་པ་ལ་བཙོན་དུ་བཟུང་བ་ནི་ཞག་བདུན་ནས་ཐར་བར་འགྱུར་རོ། །ས་རི་ལ་བཙོན་དུ་བཟུང་བ་ནི་བཅུ་གཉིས་  
ནས་ཐར་བར་འགྱུར་རོ། །ས་ག་ལ་བཙོན་དུ་བཟུང་བ་ནི་ཞག་ཉི་ཤུ་རྩ་དྲུག་ནས་ཐར་བར་འགྱུར་རོ། །ལྷ་མཚམས་ལ་བཙོན་དུ་བཟུང་བ་ནི་ཞག་ཉི་ཤུ་རྩ་དགུ་ནས་ཐར་བར་འགྱུར་  
  
  
༑སྣྲོན་ལ་བརྩོན་དུ་བཟུང་བ་ནི་ཞག་བཅུ་ནས་ཐར་བར་འགྱུར་རོ། །སྣྲུབས་ལ་བཙོན་དུ་བཟུང་བ་ནི་ཞག་ཉི་ཤུ་རྩ་དྲུག་ནས་ཐར་བར་འགྱུར་རོ། །ཆུ་སྟོད་ལ་བཙོན་དུ་བཟུང་བ་ནི་ཞག་བཅུ་  
བཞི་ནས་ཐར་བར་འགྱུར་རོ། །དེ་བཞིན་དུ་ཆུ་སྨད་ལ་ཡང་བརྗོད་པར་བྱའོ། །གྲོ་བཞིན་དང། མོན་གྲེ་དང། མོན་གྲུ་དང། ཁྲུམས་སྟོད་དང། ཁྲུམས་སྨད་དང། ནམ་གྲུ་སྟེ། དེ་  
དག་ལ་བཙོན་དུ་བཟུང་བ་ནི་ཞག་བཅུ་བཞི་ནས་ཐར་པར་འགྱུར་རོ་།ཐ་སྐར་ལ་བཙོན་དུ་བཟུང་བ་ནི་ཞག་གསུམ་ནས་ཐར་པར་འགྱུར་རོ། །བྲ་ཉེ་ལ་བཙོན་དུ་བཟུང་བ་ནི་ཉོན་མོངས་  
ཤིང་མི་ཤོར་བར་བསྟན་ཏོ། །ཀྱེ། པདྨའི་སྙིང་པོ། དེ་དག་ནི་བཅིངས་པ་ཐར་པ་ཞེས་བྱ་བའི་ལེའུ་ཡིན་ནོ། །ཀྱེ༑ པདྨའི་སྙིང་པོ། གཞན་ཡང། སྨེ་བའི་མཚན་མ་བཤད་པར་བྱ་ཡི་ཉོན་ཅིག་  
མགོ་དཀྱིལ་ན་སྨེ་བ་ཕྲ་ཞིང་ས་དཀར་པོའི་ཁ་དོག་ལྟ་བུ་ཡོད་ན། བུད་མེད་དེ་ནི་རྒྱལ་པོའི་བཙུན་མོར་འགྱུར་རོ། །དེ་ནི་མཆུ་པདྨ་ལྟར་དམར་བར་འགྱུར་རོ། །བུད་མེད་ཀྱི་མགོ་ལ་སྨྲེ་  
བ་ཕྲ་ཞིང་ལིག་པུ་མིག་གི་ཁ་དོག་ལྟ་བུ་ཡོད་ན། དེ་ནི་དམག་དཔོན་གྱི་ཆུང་མར་འགྱུར་ཏེ། ནུ་མ་གཉིས་ཀྱི་དཀྱིལ་ན་ཐིག་ལེ་ལྟ་བུའི་སྨེ་བ་ཡོད་པར་འགྱུར་རོ། །སྨིན་མ་གཉིས་ཀྱི་  
མཚམས་ན་སྨེ་བ་ཡོད་ན་དེ་ནི་ཁྱིམ་ཐབ་ལས་འཕྱོ་ཞིང་བག་མེད་པར་སྤྱོད་ལ། ཁྱོ་ལྔ་ཡོད་པར་འགྱུར་ཞིང་ཟས་དང། སྒོ་མ་མང་དུ་རྙེད་པར་འགྱུར་རོ། །གསང་བའི་གནས་བ་སྨེ་  
  
  
༄༅། །བའི་ཐིག་ལེ་ཡོད་ན་ཁྱོ་ལྔ་ཡོད་པར་འགྱུར་རོ། །གང་གི་མཁུར་ཚོས་ལ་སྨེ་བ་ཡོད་ན། དེ་ནི་ཁྱིམ་ཐབ་ལས་འཕྱོག་ཞིང་བཟོད་པར་དཀའ་བའི་སྡུག་བསྔལ་ཐོབ་  
པར་འགྱུར་རོ། །བརླའི་ཕྱི་བཤམ་ན་སྨེ་བ་ཐིག་ལེ་ལྟ་བུ་ཡོད་པ་དང། རྣ་བ་ལ་སྨེ་བ་ཡོད་པ་ནི་ཐོས་པ་མང་ཞིང་བག་མེད་པར་བསྟན་ཏོ། །གང་གི་མཇུག་ཏོ་ན་ཐིག་ལེ་ལྟ་བུའི་  
སྨེ་བ་ཡོད་པ་ནི་ཐོས་པ་མང་ཞིང་ཁྱིམ་ཐབ་ཀྱི་བརྟུལ་ཞུགས་ཅན་དུ་འགྱུར་རོ། །གང་གི་ཡ་མཆུ་ལ་སྨེ་བ་ནག་པོ་ཡོད་པ་དེ་ནི་རྫུན་སྨྲ་ཞིང་ཁྱིམ་ཐབ་ལས་འཕྱོ་ལ་སྡུག་བསྔལ་མི་  
བཟད་པ་མྱོང་བར་འགྱུར་རོ། །གང་གི་བརླ་ལ་སྨེ་བ་ཡོད་པ་ནི་སྔ་མ་དང་འདྲའོ། །གང་གི་མཆུ་ལ་སྨེ་བ་ཡོད་པ་དེ་ནི་བག་ཆུང་ཞིང་ཁྱིམ་ཐབ་ལས་འཕྱོ་བར་བསྟན་ཏོ། །གང་  
གསང་བའི་ནང་ན་སྨེ་བ་ཡོད་པ་དེ་ནི་ཟས་དང། སྐོམ་མང་དུ་རྙེད་པར་འགྱུར་རོ། །ཀོས་ཀོ་དང། གསང་བའི་ནང་ན་སྨེ་བ་ཡོད་པ་དེ་ནི་ཁྱིམ་ཐབ་ལས་འཕྱོ་ཞིང་ཟས་དང། གོས་  
མང་དུ་རྙེད་པར་འགྱུར་རོ། །ཀྱེ༑ པདྨའི་སྙིང་པོ། དེ་ནི་སྨེ་བ་ལུང་བསྟན་པ་ཞེས་བྱ་བའི་ལེའུ། །ཀྱེ༑ པདྨའི་སྙིང་པོ་གཞན་ཡང། སྐྱེས་པའི་ཡོན་ཏན་གྱི་ལེའུ་བཤད་ཀྱི་  
ཉོན་ཅིག་སྨིན་དྲུག་ལ་སྐྱེས་པའི་མི་ནི་དཀའ་ཐུབ་དང་ལྡན་ཞིང་རྐུན་མ་ལ་དགའ་ལ་དཔའ་ཞིང་གཏུམ་པ་ལུགས་སྟོན་པའི་སྐྱེས་བུར་འགྱུར་རོ། །སྣར་མ་ལ་སྐྱེས་པའི་  
  
  
ཆོས་ལ་དགའ་ཞིང་བརྩོན་འགྲུས་བརྟན་ཞིང་དཔའ་ལ་བདེ་བ་དང་ལྡན་པར་འགྱུར་རོ་།མགོ་ལ་སྐྱེས་པའི་སྐྱེས་བུ་ནི་འཇམ་ཞིང་མཛེས་ལ་བལྟ་  
བར་འོས་པ་དང། ཁྱད་པར་དུ་བུད་མེད་ལ་དགའ་བར་འགྱུར་རོ། །ལག་ལ་སྐྱེས་པ་ནི་གསོད་ཅིང་གདུང་ལ་ཕ་རོལ་འཇིགས་པར་བྱེད་ཅིང་ལས་དྲག་པོ་ལ་སྦྱོར་ལ་ཁང་པ་བཟང་པོ་  
རྙེད་པར་འགྱུར་རོ། །ནམ་སོ་ལ་སྐྱེས་པ་ནི་འདོད་པ་ཆུང་ཞིང་བློ་དང་ལྡན་ལ། ཆོས་དང་ཚུལ་ཁྲིམས་དང་བཅས་ཤིང་སྤྲོ་ཐུང་བར་འགྱུར་རོ། །རྒྱལ་ལ་སྐྱེས་པ་ནི་བྲམ་ཟེ་ཆེན་པོ་  
གཟི་བརྗིད་དང་ལྡན་པའམ། རྒྱལ་རིགས་སུ་གྱུར་ནས་རྗེའུ་རིགས་དང། དམངས་རིགས་ཀྱིས་མཆོད་པར་འགྱུར་རོ། །སྐག་ལ་སྐྱེས་པ་ནི་སྣ་འབུད་ཅིང་ཁྲོ་ལ་སྤྲོ་ཐུང་ཞིང་  
སྐྱེས་བུ་ངན་པ་རྣམས་ལ་ལུང་གསལ་བར་བསྟན་ཏོ། །མཆུ་ལ་སྐྱེས་པ་ནི་ཤེས་རབ་དང་ལྡན་ཞིང་ལག་པ་གཙང་ལ་བསོད་ནམས་ཆེ་ཞིང་དེ་བཞིན་དུ་ནོར་དང། ལོངས་སྤྱོད་  
དུ་ལྡན་པར་འགྱུར་རོ། །གྲེ་ལ་སྐྱེས་པ་ནི་ཆོས་མ་ཡིན་པའི་བློ་དང་ལྡན་ཞིང་རྟག་ཏུ་བླ་མ་ལ་སྨོད་པར་འགྱུར་རོ། །དབོ་ལ་སྐྱེས་པ་ནི་ལོངས་སྤྱོད་དང་ལྡན་ཞིང་ལྷའི་མངོན་པར་  
ཤེས་པ་དང་ལྡན་པའི་བསོད་ནམས་ཀྱི་སྐལ་བ་ཅན་གྱི་སྐྱེས་བུར་འགྱུར་རོ། །མེ་བཞི་ལ་སྐྱེས་པ་ནི་བདག་ཉིད་སྐྱོན་མེད་ཅིང་རྣམ་པར་གནོན་ལ་ཟས་བཟང་པོ་ཟ་ཞིང་དམག་  
  
  
༄༅། །དཔོན་བྱེད་ཅིང་འཇོམས་པར་འགྱུར་རོ། །ནག་པ་ལ་སྐྱེས་པ་ནི་མིག་མཛེས་ཤིང་གཏམ་སྣ་ཚོགས་ལ་མཁས་ལ། བལྟ་ན་སྡུག་ཅིང་དབང་དང་ལྡན་ལ་  
ཚུལ་ཁྲིམས་དང་ལྡན་པར་འགྱུར་རོ། །ས་རི་ལ་སྐྱེས་པ་ནི་གཉེན་དང་ལྡན་ཞིང་མཁས་ལ་འཇམ་ཞིང་དད་པ་ཆེ་ལ་གྲོགས་དད་ཆེ་བར་འགྱུར་རོ། །ས་ག་ལ་སྐྱེས་པའི་སྐྱེས་  
བུ་ནི་གཟི་བརྗིད་དང་ལྡན་ལ་ནོར་མང་ཞིང་དཔའ་ཞིང་ཕ་རོལ་གནོན་ལ་གཏོང་བ་དང་ལྡན་ཞིང་སྐལ་བ་ཆེ་བར་འགྱུར་རོ། །ལྷ་མཚམས་ལ་སྐྱེས་པའི་སྐྱེས་བུ་ནི་གྲོགས་པོ་  
དང་ལྡན་ཞིང་ཁྱིམ་དང་ལྡན་ལ། དག་ཅིང་བྱས་པ་གཟོ་ལ་ཆོས་ཀྱི་བདག་ཉིད་ཅན་དུ་འགྱུར་རོ། །སྣྲོན་ལ་སྐྱེས་པའི་སྐྱེས་བུ་ནི་གྲོགས་དང་ཆེ་ལ་ཀུན་ནས་རྒྱལ་ཞིང་འཕོང་  
གི་བསྟན་བཅོས་ལ་མཁས་ཤིང། བུད་མེད་ལ་དགའ་བའི་བློ་ཅན་དུ་འགྱུར་རོ། །སྣུབས་ལ་སྐྱེས་པ་ནི་བྱས་པ་མི་གཟོ་ལ་ཆོས་ལ་མི་དགའ། དཔའ་ཞིང་བརྟན་ལ་སྡིག་  
པ་ཅན་དུ་འགྱུར་རོ། །ཆུ་སྟོད་ལ་སྐྱེས་པའི་སྐྱེས་བུ་ནི་སེར་སྣ་ཆེ་ལ་དབང་པོ་རྒོད་པ་དང། ཉའི་ཤ་ལ་སྲེད་ཅིང་ཤན་པར་འགྱུར་རོ། །ཆུ་སྨད་ལ་སྐྱེས་པའི་སྐྱེས་བུ་ནི་སྤྲོ་ཐུང་  
ཞིང་གཏོང་བ་ལ་དགའ་ཞིང་མཁས་ལ། དགའ་མཛའ་དང་ལྡན་ཞིང་གཉེན་བཤེས་མང་བར་འགྱུར་རོ། །གྲོ་བཞིན་ལ་སྐྱེས་པ་ནི་བསྟན་བཅོས་ལ་མཁས་ཤིང་བྱ་བ་དང་  
  
  
།མོན་གྲེ་ལ་སྐྱེས་པ་ནི་བློ་རྒོད་ཅིང་ནོར་མང་ལ་སྐྱེས་བུ་ཐམས་ཅད་འཇོམས་པར་འགྱུར་རོ། །མོན་གྲུ་ལ་སྐྱེས་པ་ནི་ཞེ་སྡང་ཆེ་ཞིང་ཚུལ་ཁྲིམས་དང་  
མི་ལྡན་ལ་བྱི་རྒྱུག་པར་འགྱུར་རོ། །ཁྲུམས་སྟོད་ལ་སྐྱེས་པ་ནི་སྤྱོད་པའི་ཡོན་ཏན་དང་ལྡན་ཞིང་བྱས་པ་གཟོ་ལ་དེ་ཁ་ར་བར་འགྱུར་རོ། །ཁྲུམས་སྨད་ལ་སྐྱེས་པ་ནི་ཤིན་ཏུ་  
མཁས་ཤིང་བློ་དང་ལྡན་ལ་བུ་མང་ཞིང་ཆོས་དང། ཚུལ་ཁྲིམས་དང་ལྡན་ཞིང་ནོར་མང་བར་འགྱུར་རོ། །ནམ་གྲུ་ལ་སྐྱེས་པ་ནི་ཆོས་ཤེས་ཤིང་རིག་པ་སྟེན་ལ་དབུལ་ཞིང་ནོར་ཉུང་  
ལ་གཏོང་བ་ལ་དགའ་བར་འགྱུར་རོ། །ཐ་སྐར་ལ་སྐྱེས་པ་ནི་མཁས་ཤིང་སྐྱེ་བོའི་ཚོགས་དགའ་ཞིང་དཔའ་ལ་སྐལ་བ་དང་ལྡན་པར་འགྱུར་རོ། །བྲ་ཉེ་ལ་སྐྱེས་པ་ནི་སྡིག་པ་ལ་སྤྱོད་  
ཅིང་མི་མཁས་ལ་སྔར་ཞིང་སྦྱིན་པ་ལ་དགའ༑ ཞིང་གཞན་ལ་རྟེན་པས་འཚོ་བར་འགྱུར་རོ། །ཀྱེ༑ པདྨའི་སྙིང་པོ། དེ་ནི་སྐྱེས་པའི་ཡོན་ཏན་གྱི་ལེའུ། །གཞན་ཡང། བྲམ་ཟེ་  
བདག་གིས་གནས་རྗེས་སུ་དྲན་པའི་ཤེས་པས་མངོན་སུམ་དུ་བྱས་ནས་སེམས་ཀྱིས་རིག་པ་རྣམས་གཏན་ལ་ཕབ་ཅིང་སྣ་ཚོགས་པའི་སྔོན་གྱི་གནས་རྗེས་སུ་དྲན་ཏེ། ཚངས་  
པ་མཆོག་ཏུ་གྱུར་པ་དེ་གཞན་ཞིག་ཡིན་སྙམ་ན། དེ་ལྟར་བལྟ་བར་མི་བྱ་སྟེ། ང་ཉིད་དེའི་ཚེ་དེའི་དུས་ན་ལྷ་རྣམས་ཀྱི་ཚངས་པ་མཆོག་ཏུ་གྱུར་ཏོ། །བདག་དེ་ནས་ཤིང་འཕོས་ནས་  
  
  
༄༅། །ལྷའི་དབང་པོ་བརྒྱ་བྱིན་དུ་གྱུར་ཏོ། །དེ་ནས་ཤི་འཕོས་ནས་བྲམ་ཟེ་དགོན་པ་བ་མུ་ཁྱུད་གཽ་ཏ་མ་ཞེས་བྱ་བར་གྱུར་ཏོ་།དེ་ནས་ཤི་འཕོས་ནས་དྲང་སྲོང་  
དཀར་པོའི་ཏོག་ཅེས་བྱ་བར་གྱུར་ཏོ། །དེ་ནས་ཤི་འཕོས་ནས་ཐ་མལ་པའི་པཎྜི་ཏ་ནེ་ཙོ་ཞེས་བྱ་བར་གྱུར་ཏོ། །དེའི་ཚེ་བདག་གིས་རིག་བྱེད་བཞི་བཀླགས་ཏེ། འདི་ལྟ་སྟེ་  
རྒྱལ་ཞེས་བྱ་བའི་གནོད་པའི་ཕྱོགས་དང། སྡེབ་སྦྱོར་གྱི་གནོད་པའི་ཕྱོགས་དང། ཆ་ཉི་ཤུ་རྩ་གཅིག་པ་བྱས་ཤིང་སྲིད་སྲུང་རྣམས་བདག་གིས་བྱས་སོ། །བྲམ་ཟེ། ཁྱོད་  
ཡང་དེའི་ཚེ་དེའི་དུས་ན་དྲང་སྲོང་བ་སུ་ཞེས་བྱ་བར་འགྱུར་བ་དེ་གཞན་ཞིག་ཡིན་སྙམ་དུ་དེ་དེ་ལྟར་མི་ལྟ་སྟེ། ང་ཉིད་དེའི་ཚེ་དེའི་དུས་ན་དྲང་སྲོང་བ་སུ་ཞེས་བྱ་བར་གྱུར་  
ཏོ༑ ༑དེའི་ཚེ་ངས་ཤིང་མཁས་གྱི་བུ་མོ་སེར་སྐྱ་མོ་ཞེས་བྱ་བ་ཆུང་མའི་དོན་དུ་བླངས་སོ། །དེ་ལ་བདག་ཀུན་ཏུ་ཆགས་པས་རྫུ་འཕྲུལ་ཉམས་ཤིང་བསམ་གཏན་དང་བྲལ་  
ཏེ༑ དེས་བདག་ཉིད་འགྱོད་ནས་དེའི་ཚེ་དག་བྱེད་ཀྱི་སྔགས་འདི་དག་སྨྲས་སོ། །ཨོཾ་བཧུར་བཧུ་བ་སྭ། ཏ་ད་ས་བཧི་ཏུ་ར་བ་རེ་ཎྱཾ་བཧར་གོ་དེ་བ་ས་དཧྭི་མ་ཧི་དི་ཡོ་ན་བྲ་རྫོད་ཡ། དེ་  
བས་ན། བྲམ་ཟེ། ངས་ཁྱོད་ལ་བཤད་པར་བྱ་སྟེ། བདག་ནི་ཐ་མལ་པ་ཙམ་ཉིད་དེ། འཇིག་རྟེན་དུ་འདི་ལྟར་བྲམ་ཟེ་ཞེས་བྱ་བ་དང་རྒྱལ་རིགས་ཞེས་བྱ་བ་དང། རྗེའུ་རིགས་  
  
  
མདངས་རིགས་ཞེས་བྱ་བ་འདི་ཐམས་ཅད་གཅིག་པ་ཉིད་དེ། ཐམས་ཅད་ཐ་དད་པ་མ་ཡིན་ནོ། །དེ་བས་ན་བདག་གི་བུ་གཞོན་ནུ་སྟག་རྣལ་འབུ་མོ་གཟུགས་  
བཟང་མོ་ཆུང་མའི་དོན་དུ་བྱིན་ཅིག་གང་རིན་ཇི་སྙེད་ཕབ་པ་དེ་འདོད་པ་བཞིན་དུ་གཞལ་བར་བྱའོ། །གདོལ་པའི་རྒྱལ་པོ་ཏྲེ་ཤང་ཀུ་ལས་ཚིག་དེ་ལྟ་བུ་དེ་ཐོས་པ་དང། བྲམ་  
ཟེ་པདྨའི་སྙིང་པོས་འདི་སྐད་ཅེས་སྨྲས་སོ། །ཁྱོད་ནི་གཅིག་ཏུ་གྱུར་པའི་གཙོ་བོ་མཉམ་པ་མེད་པ་ལྷ་དང་བཅས་པའི་འཇིག་རྟེན་ན་མཉམ་པ་མེད་པའི་བྲམ་ཟེ་ཆེན་པོར་གྱུར་  
ཏེ༑ ཁྱོད་ཀྱི་བུ་ལ་ངའི་བུ་མོ་གཟུགས་བཟང་མོ་སྦྱིན་པར་བྱ་སྟེ་གཞོན་ནུ་སྟག་རྣ་དང། གཟུགས་བཟང་མོ་གཉིས་ཚུལ་ཁྲིམས་དང་གཟུགས་དང། ཡོན་ཏན་དང་ལྡན་  
ཞིང། བཟང་ཞིང་མཛེས་པ་ཡིན་ཏེ། འདི་ནི་བདག་ཀྱང་འདོད་པ་ཡིན་ནོ། །དེ་ནས་བྲམ་ཟེ་ཁྱེའུ་ལྔ་བརྒྱ་པོ་དེ་དག་གིས་སྒྲ་ཆེན་པོས། ཀྱེ༑ རིག་པ་དང་ལྡན་པའི་བྲམ་  
ཟེ་རྣམས་གདོལ་པ་དང་གཉེན་མ་མཛད་ཅིག་མཁན་པོ་རིག་པ་དང་ལྡན་པའི་བྲམ་ཟེ་རིག་པ་གསུམ་པ་རྣམས་གདོལ་པ་དང་ལྷན་ཅིག་ཏུ་གཉེན་མཛད་དམ། དེ་ནས་  
བྲམ་ཟེ་པདྨའི་སྙིང་པོས་གླེང་གཞི་བཤད་ཅིང་ལན་གྱི་ཚིགས་སུ་བཅད་པ་རྣམས་སྨྲས་པ། ཏྲེ་ཤང་ཀུ་དེས་གང་སྨྲས་པ། །དེ་བཞིན་དེ་ཉིད་དེ་ལྟ་བུར། །དེ་ཉིད་ཡིན་ཏེ་རྫུན་པ་མིན།།  
  
  
༄༅། །ཡང་དག་མཐར་གྱུར་བདེན་པ་ཉིད། །དེ་ནས་བྲམ་ཟེ་པདྨའི་སྙིང་པོས་བྲམ་ཟེའི་ཁྱེའུ་དེ་དག་ལ་སྨྲས་ནས་གདོལ་བའི་རྒྱལ་པོ་ཏྲེ་ཤང་ཀུ་ལ་འདི་  
སྐད་ཅེས་སྨྲས་སོ། །ཀྱེ་ཏྲེ་ཤང་ཀུ་ཚངས་པ་འདི། །མི་མཛད་བདག་པོས་འབྱུང་བཞི་ལས། །སྐྱེས་བུ་རྣམ་པར་སྤྲུལ་པ་སྟེ། །མགོ་ནི་སྐར་ཚོགས་ནམ་མཁའ་ཡིན། །  
དེ་བཞིན་ལྟོ་བ་བར་སྣང་ཡིན། །རི་བོ་རྣམས་ནི་བརླ་གཉིས་ཏེ་།རྐང་པ་གཉིས་ནི་ས་རུ་གནས། །ཉི་མ་ཟླ་བ་མིག་གཉིས་ཡིན་།རྩྭ་དང་ཤིང་རྣམས་བ་སྤུ་སྟེ། །མཚིམ་  
བར་སྣང་ཆར་པའོ། །རྒྱ་མཚོ་རྣམས་ནི་གཅིན་དུ་འདོད། །རི་བོ་རྣམས་ནི་ཕྱི་ས་ཡིན། །དེ་ནི་ཚངས་པ་མི་མཇེད་བདག་ཁྱོད་དང་ཤེས་པ་མཉམ་པ་མེད། །དེ་དེ་བཞིན་  
དུ་བདག་གིས་བརྗོད། །ཀྱེ༑ ཏྲེ་ཤང་ཀུ་དེ་ལ་ནི་འདིར་བདག་ཉིད་ཅི་ཞིག་སྨྲ་རུ་ཡོད། ཡང་རང་གི་མཚན་ཉིད་མངོན་སུམ་དུ་དཔྱད་པས་ཕ་དང། མས་སྦྱོར་བ་བྱས་  
པ་ལས་གྱུར་ཅིང། བདེ་བ་འདོད་པས་བསླུས་ནས་སེམས་ཅན་རྣམས་མངལ་དུ་འཇུག་པ་ཡིན་ཏེ། འགའ་ཡང་མ་སྐྱེས་པ་ནི་མེད་དོ། །འཇིག་རྟེན་ཐམས་ཅད་ནི་  
སྐྱེ་བ་ཡིན་ཏེ། བྲམ་ཟེའི་རིགས་དང། རྒྱལ་རིགས་དང། རྗེའུ་རིགས་དང། དམངས་རིགས་དེ་དག་ཐམས་ཅད་ལ་ཞར་བ་དང། ལག་པ་འཇས་པ་དང། ཐེང་བོ་  
  
  
མཛེ་དང། འབྲུམ་བུ་དང། བརྗེད་བྱེད་རྣམས་དང། ཤ་བཀྲ་དང། དེ་བཞིན་དུ་སེམས་ཅན་ཐམས་ཅད་ཐམས་ཅད་ཐ་དད་པར་གནས་པའི་ཕྱིར་ཏེ། རུས་པ་དང། པགས་པ་དང་  
སེན་མོ་དང། ཤ་དང། བདེ་བ་དང། སྡུག་བསྔལ་དང། བཤང་བ་དང། གཅི་བ་དང་ལྡན་ཞིང། དབང་པོ་རྣམས་ནི་རྣམ་པར་དབྱེ་བ་མེད་པའི་ཕྱིར་རིགས་བཞི་འགྲུབ་  
པར་མི་འགྱུར་རོ། །བྲམ་ཟེ། གལ་ཏེ་བྲམ་ཟེའི་སྔགས་ཀྱི་འབྲས་བུ་མཐོ་རིས་སུ་འགྲོ་བ་ཡིན་ན། དགེ་སྡིག་གི་ལས་ཀྱི་འབྲས་བུ་མེད་ཅིང་ཆུད་ཟ་བར་འགྱུར་རོ། །གང་ཞིག་  
འགྲོ་བ་ལྔ་རྣམས་ལ་དགེ་སྡིག་ལས་ཀྱི་འབྲས་བུ་རྣམ་པར་སྨིན་པར་ནི་མཐོང་ངོ། །དེ་ནས་གདོལ་པའི་རྒྱལ་པོ་ཏྲེ་ཤང་ཀུས་བྲམ་ཟེ་པདྨའི་སྙིང་པོ་གྲགས་པ་ཚར་  
བཅད་དོ། །དེ་ནས་བྲམ་ཟེ་དེས་གདོལ་པའི་རྒྱལ་པོ་ཏྲི་ཤང་ཀུ་ལ་སྨྲས་པ། ཁྱོད་ནི་ཚངས་པ་དང། ལྷའི་དབང་པོ་ཀཽ་ཤི་ཀ་དང། གཽ་ཏ་མ་རྩིབས་ཀྱི་མུ་ཁྱུད་དང་  
དཀར་པོའི་ཏོག་དང། ནེ་ཙོ་མཁས་པས་རིག་བྱེད་རྣམས་བཤད་པར་གྱུར་ཅིང། ལྷའི་དྲང་སྲོང་ཆེན་པོར་གྲགས་པ་དང་ལྡན་པའི་མཆོག་དང་ལྟར་ཡང་ཁྱོད་ཉིད་ཡིན་ཏེ་  
འདིར་རིག་པ་མཆོག་གིས་བསྟན་བཅོས་ཐམས་ཅད་བྱེད་ཅིང། མཆོག་ཏུ་ཁྱད་པར་ཅན་འཇིག་རྟེན་འདིའི་མཆོག་ཏུ་གྱུར་པ། རིགས་པ་དང་ལྡན་པར་སྤྱོད་པ་ཁྱོད་ཡིན་  
  
  
༄༅། །པས་ཚུལ་ཁྲིམས་དང་ལྡན་པ། གཟུགས་དང་ལྡན་པ། ཡོན་ཏན་དང་ལྡན་པའི་བུ་མོ་གཟུགས་བཟང་མོ་མནའ་མའི་དོན་དུ་བདག་གིས་ཁྱོད་ལ་  
སྦྱིན་པར་བྱའོ། །གཞོན་ནུ་སྟག་རྣ་དང། གཟུགས་བཟང་མོ་གཉིས་མཛེས་ཤིང་མཐུན་པས་ཀྱང་འདི་ལ་མོས་ཤིང་དགའོ་ཞེས་སྨྲས་ནས། གསེར་གྱི་བུམ་པ་ཆུས་བཀང་  
བ་ཐོགས་ནས་བྲམ་ཟེ་མངོན་པར་དད་ཅིང་དགའ་བ་དང། མགུ་བ་དང་ལྡན་པས་ཆུ་སྦྲེངས་ནས་བུ་མོ་བྱིན་ཏེ། འདི་སྐད་དུའང་བུ་མོ་གཟུགས་བཟང་མོ་འདི་གཞོན་ནུ་  
སྟག་རྣའི་ཆུང་མ་རུ་དགའ་བའི་སེམས་ཀྱིས་ལོང་ཞིག་དེ་ནས་གདོལ་པའི་རྒྱལ་པོ་ཏྲེ་ཤང་ཀུས་བུ་མོ་དེ་རང་གི་བུ་དེ་ལ་བླངས་ནས་རང་གི་གྲོང་ཁྱེར་དུ་ཕྱིར་ལོག་  
སྟེ་ཆོས་དང་ལྡན་པར་གྲགས་པས་རང་གི་རྒྱལ་སྲིད་བསྐྱངས་པར་གྱུར་ཏོ། །ཡང་དགེ་སློང་དག་ཁྱེད་དེའི་ཚེ་དེའི་དུས་ན་གདོལ་པའི་རྒྱལ་པོ་ཏྲེ་ཤད་ཀུ་ཞེས་བྱ་བ་  
དེ་གཞན་ཞིག་ཡིན་སྙམ་དུ་སེམས་ན། དེ་ལྟར་བལྟ་བར་མི་བྱ་སྟེ་ང་ཉིད་དེའི་ཚེ་དེའི་དུས་ན་གདོལ་པའི་རྒྱལ་པོ་ཏྲེ་ཤང་ཀུ་ཞེས་བྱ་བར་གྱུར་ཏོ། །ཡང་དེའི་ཚེ་དེའི་  
དུས་ན། གཞོན་ནུ་སྟག་རྣ་ཞེས་བྱ་བ་གདོལ་བའི་རྒྱལ་པོ་ཏྲེ་ཤང་ཀུ་ཞེས་བྱ་བའི་བུར་གྱུར་པ་དེ་བཞན་ཞིག་ཡིན་སྙམ་དུ་སེམས་ན། དེ་ལྟར་བལྟ་བར་མི་བྱ་སྟེ། དགེ་  
  
  
གཞོན་ནུ་སྟག་རྣ་ཞེས་བྱ་བར་གྱུར་ཏོ། །ཡང་ཁྱོད་དེའི་ཚེ་དེའི་དུས་ན་བྲམ་ཟེ་པདྨའི་སྙིང་པོ་ཞེས་བྱ་བར་གྱུར་པ་དེ་གཞན་  
ཞིག་ཡིན་སྙམ་དུ་སེམས་ན། དེ་ལྟར་བལྟ་བར་མི་བྱ་སྟེ། དགེ་སློང་ཤཱ་རད་ཏིའི་བུ་དེའི་ཚེ་དེའི་དུས་ན། བྲམ་ཟེ་པདྨའི་སྙིང་པོ་ཞེས་བྱ་བར་གྱུར་ཏོ། །ཡང་དེའི་ཚེ་དེའི་དུས་ན་  
བུ་མོ་གཟུགས་བཟང་མོ་ཞེས་བྱ་བ་བྲམ་ཟེ་པདྨའི་སྙིང་པོའི་བུ་མོར་གྱུར་པ་དེ་གཞན་ཞིག་ཡིན་པ་སྙམ་དུ་སེམས་ན། དེ་ལྟར་བལྟ་བར་མི་བྱ་སྟེ། དགེ་སློང་མ་གཟུགས་  
བཟང་མོ་འདི་ཉིད་དེའི་ཚེ་དེའི་དུས་ན། པདྨའི་སྙིང་པོའི་བུ་མོར་གྱུར་ཏོ། །དེར་གཅུགས་པ་དང། མཛའ་བའི་རྒྱུས་ད་ལྟར་དགེ་སློང་ཀུན་དགའ་བོ་འགྲོ་ན་རྗེས་སུ་འགྲོ་ཞིང་  
འདུག་ན་འདུག་ལ་ཁང་པ་གང་དང། གང་དུ་བསོད་སྙོམས་ལ་ཞུགས་པ་ན། སྒོ་དེ་དང། དེར་མི་སྨྲ་བར་གནས་པར་གྱུར་ཏོ། །དེ་ནས་བཅོམ་ལྡན་འདས་གླེང་གཞིའི་རྣམ་པ་  
འདི་ཉིད་བསྟན་ནས། དེའི་ཚེ་ཚིགས་སུ་བཅད་དེ་བཀའ་སྩལ་པ། སྐྱེ་བ་སྔོན་གྱི་བག་ཆགས་ཀྱིས། །དེ་ལྟར་ཡང་ནི་བརྩེ་ཉིད་དེ། །དེ་ཡིད་གཙུགས་པ་སྐྱེས་གྱུར་པ། །ཆུ་ནང་  
ནས་སྐྱེས་ཅི་བཞིན་ནོ། །དེ་ལྟ་བས་ན། དགེ་སློང་དག་འཕགས་པའི་བདེན་པ་བཞི་མངོན་པར་རྟོགས་པ་མངོན་དུ་མ་བྱས་པས་བརྩོན་འགྲུས་དང། མངོན་པར་འབད་པ་  
  
  
༄༅། །དང༑ སྤྲོ་བ་དང། འདུན་པ་དྲག་པོས་ཚིག་ཏུ་མ་ཡིན་པ་རྟོགས་པར་བྱ་ཞིང་དྲན་པ་དང། ཤེས་བཞིན་གྱིས་སྤྱད་པར་བྱའོ། །བཞི་པོ་དེ་དག་  
གང་ཞེ་ན། སྡུག་བསྔལ་འཕགས་པའི་བདེན་པ། སྡུག་བསྔལ་ཀུན་འབྱུང་འཕགས་པའི་བདེན་པ། སྡུག་བསྔལ་དང། འགོག་པ་འཕགས་པའི་བདེན་པ། སྡུག་བསྔལ་  
དང་ལམ་འཕགས་པའི་བདེན་པ་སྡུག་བསྔལ་ཏེ། འཕགས་པའི་བདེན་པ་བཞི་པོ་དེ་དག་མངོན་པར་མ་རྟོགས་པ་མངོན་པར་རྟོགས་པའི་ཕྱིར་བརྩོན་འགྲུས་དང་  
མངོན་པར་འབད་པ་དང། སྤྲོ་བ་དང། འདུན་པ་དྲག་པོས་ཚིག་ཏུ་མ་ཡིན་པར་རྟོགས་པར་བྱ་ཞིང་དྲན་པ་དང། ཤེས་བཞིན་གྱིས་སྦྱར་བར་བྱའོ། །ཆོས་ཀྱི་རྣམ་  
གྲངས་འདི་བཤད་པ་ན་དགེ་སློང་དྲུག་ཅུ་ལེན་པ་མེད་པར་ཟག་པ་རྣམས་ལས་སེམས་རྣམ་པར་གྲོལ་ལོ། །མཉན་ཡོད་ཀྱི་སྐྱེ་བོའི་ཚོགས་ཆེན་པོ་བྲམ་ཟེ་དང། ཁྱིམ་  
བདག་རྣམས་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བར་གྱུར་ཏོ། །དགེ་སློང་དེ་དག་དང། ཀོ་ས་ལའི་རྒྱལ་པོ་གསལ་རྒྱལ་དང་མཉན་ཡོད་ཀྱི་སྐྱེ་བོའི་ཚོགས་  
ཆེན་པོ་དང། བྲམ་ཟེ་དང། ཁྱིམ་བདག་དང། ལྷ་དང། ཀླུ་དང་གནོད་སྦྱིན་དང། ལྷ་མ་ཡིན་དང། ནམ་མཁའ་ལྡིང་དང། མིའམ་ཅི་དང། ལྟོ་འཕྱེ་ཆེན་པོ་དང་  
  
  
བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །འཕགས་པ་སྟག་རྣའི་མདོ་རྫོགས་སོ།། །།རྒྱ་  
གར་གྱི་མཁན་པོ་དགེ་སློང་ཨ་ཛི་ཏ་ཤྲཱི་བྷ་དྲ་དང། ཞུས་ཆེན་གྱི་ལོཙྪ་བ་དགེ་སློང་ཤཱཀྱ་འོད་ཀྱིས་བསྒྱུར།།  
