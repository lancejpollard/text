  
།གཞན་ཡང་ལས་དང་འབྲས་བུ་རྣམ་པར་སྨིན་པ་ཤེས་པའི་དགེ་སློང་དེ་མཚེ་མ་པའི་ལྷ་  
རྣམས་ལ་ཕན་པའི་དོན་དུ་ལྷ་རྣམས་ཀྱིས་ལ་ལྟ་བར་བྱེད་པ་ན་དེས་ཐོས་པ་ལས་བྱུང་བའི་རང་བཞིན་  
གྱི་ཤེས་རབ་ཀྱིས་ལྷ་རྣམས་ཀྱི་ས་བདེ་བ་རབ་ཏུ་འཕེལ་བ་དང་ལྡན་པ་ཞེས་བྱ་བ་ཇི་ལྟར་ཡོད་པ་  
མཐོང་བར་གྱུར་ཏོ། །ས་དེར་ཡང་ལས་གང་གིས་སེམས་ཅན་སྐྱེ་བར་འགྱུར་བའང་དེས་མཐོང་  
  
།སྟེ༑ སྐྱེས་བུ་དམ་པ་གང་གིས་དགེ་ལེགས་སུ་གྱུར་པའི་སེམས་ཀྱིས་ཚུལ་ཁྲིམས་དང་ལྡན་པར་གྱུར་  
པས་སྲོག་གཅོད་པ་དང། མ་བྱིན་པར་ལེན་རྣམས་སྤངས་པར་གྱུར་པ་ནི། སྔ་མ་བཞིན་ནོ། །འདོད་པ་ལ་ལོག་པར་  
གཡེམ་པ་རྣམས་ཀྱང་ཤིན་ཏུ་ཕྲ་བའང་སྤོང་བར་བྱེད་དེ། དཔེར་ན། ཡུད་ཙམ་གཅིག་ཀྱང་བུད་མེད་སྐྱེས་པ་དང་བཅས་  
པར་མངོན་པར་བྲིས་པ་རྣམས་ལའང་ཚུལ་བཞིན་མ་ཡིན་པས་ཡིད་ལ་བྱེད་པས་བསྐྱེད་པར་གྱུར་པས་དེ་ལ་འདི་  
རྟོགས་པར་མི་བྱེད། བརྣབ་སེམས་སུ་མི་བྱེད་དོ། །རོ་མྱང་བར་མི་བྱེད་ཅིང་ཚུལ་བཞིན་མ་ཡིན་པ་ཡིད་ལ་བྱེད་པའི་  
  
  
ཉོན་མོངས་པར་བྱེད་པ། འཇིགས་པ་དང་བཅས་པར་གྱུར་པ། ཚངས་པར་སྤྱོད་པ་ཀུན་ཏུ་སུན་འབྱིན་པར་བྱེད་པ་  
རྣམས་ཀྱིས་དང། གང་ཡང་གཞན་དག་རབ་ཏུ་རྟོག་པར་བྱེད་པའམ་ལྟ་བར་བྱེད་པའང་རུང་སྟེ། ཚུལ་བཞིན་མ་ཡིན་པ་ཡིད་ལ་བྱེད་པས་  
སེམས་ཀུན་ནས་སུན་འདོན་པར་བྱེད་པ་དེ་དག་རྣམས་འདིས་རབ་ཏུ་འགོག་པར་བྱེད་དོ། །ཕྱིར་ལ་ཟློག་པར་བྱེད་དོ། །ལས་ཀྱི་འབྲས་བུ་རྣམས་  
ཀྱང་སྟོན་པར་བྱེད་པ་ཡིན་ཏེ། ཇི་ལྟར་མི་འདོད་པ་དང། མི་དགའ་བ་དང། ཡིད་དུ་མི་འོང་བར་འགྱུར་བ་ནི། འདོད་པ་ལ་ལོག་པར་གཡེམ་  
པ་སྟེན་པ་འདིའི་འབྲས་བུ་ཡིན་པས་དེས་ན་དེ་ལྟར་མི་བྱའོ། །འདི་དག་ནི། ཞི་བར་འགྱུར་བའི་ལམ་མ་ཡིན་ནོ། །དགའ་བ་མ་ཡིན། ཡིད་  
དུ་འོང་བ་མ་ཡིན། དམ་པ་རྣམས་ཀྱིས་མངོན་པར་འདོད་པ་ཡང་མ་ཡིན་ནོ། །ཤིན་ཏུ་ཕྲ་བའི་འབྲས་བུ་རྣམས་སྟོན་པར་བྱེད་པ། ཚུལ་ཁྲིམས་  
  
  
༄༅། །དང་ལྡན་པ་ཚངས་པར་སྤྱོད་པ་རྣམ་པར་དག་པ་ཁ་ན་མ་ཐོ་བ་ཕྲ་རབ་ཙམ་ལའང་འཇིགས་པར་ལྟ་བ་དེ་དག་ནི། ལུས་ཞིག་  
ནས་ཤི་བའི་འོག་ཏུ་བདེ་འགྲོ་མཐོ་རིས་མཚེ་མའི་ལྷ་རྣམས་ཀྱི་བདེ་བ་རབ་ཏུ་འཕེལ་བ་དང་ལྡན་པའི་ས་འདི་ལ་སྐྱེ་བར་འགྱུར་རོ་།དེ་ལ་སྐྱེས་  
པ་རྣམས་ནི། ལེགས་པར་བྱས་པའི་ལས་ཀྱི་མཐའ་རྣམས་སྤྱད་པས་དེ་དག་དགའ་བའི་ལས་ཀྱི་འབྲས་བུ་རྣམས་ལ་སྤྱོད་པར་བྱེད་དོ། །འདི་ལྟ་  
སྟེ༑ ནགས་རྣམས་དང། ཉེ་བའི་ནགས་རྣམས་དང། ཁྲུས་ཀྱི་རྫིང་བུ་རྣམས་དང། གསེར་གྱི་རིའི་རྩེ་མོ་རྣམས་དང། འབབ་ཆུ་དང་རིན་པོ་  
ཆེའི་རང་བཞིན་གྱི་འབབ་ཆུ་རྣམས་ལ་བལྟ་བར་སྡུག་པའི་བྱ་རྣམས་ཀྱིས་ཀུན་ནས་སྒྲ་འདོན་པ་དང། གཞལ་ཡས་ཁང་གི་རྩེ་མོ་རྣམས་  
ཀྱང་རིན་པོ་ཆེ་བདུན་གྱི་རང་བཞིན་ལ་ནོར་བུས་ཆ་ཤས་རྣམས་རྣམ་པར་བཀྲ་བར་བྱས་པ་དང། པདྨའི་རྫིང་བུ་རྣམས་ཀྱི་བཻ་ཌཱུརྱ་དང་  
  
  
གསེར་གྱི་རང་བཞིན་རྣམས་ཀྱི་ཆ་ཤས་རྣམ་པ་སྣ་ཚོགས་པ་ལ་གཟུགས་དང། སྒྲ་དང། ཁ་དོག་དང་དབྱིབས་རྣམ་པ་སྣ་ཚོགས་པ་ལྟ་བར་དགའ་བའི་བུང་  
བའི་ཚོགས་རྣམས་ཀྱི་སྒྲ་བདེ་བ་སྐྱེད་པའི་ཀུན་ཏུ་སྒྲོག་པ་དང་ལྡན་པ་རྣམས་ལ་མངོན་པར་རྩེ་བར་བྱེད་དོ། །རིག་པ་དང་ལས་རྣམས་ཐམས་ཅད་ཀྱི་བདེ་བ་རབ་ཏུ་འཕེལ་བ་  
དང་ལྡན་པའི་ནགས་ཚང་ཚིང་རྣམས་དང། གཞན་ཡང་རྡོ་རྗེ་དང། བཻ་ཌཱུརྱ་དང། ཨིནྡྲ་ནཱི་ལ་དང། ཤེལ་གྱི་རང་བཞིན་གྱི་བྲག་རྣམས་ཆ་ཤས་སུ་ཕྱེ་བའི་འོད་ཟེར་རྣམས་  
ཀྱིས་རྣམ་པར་བཀྲ་བར་གྱུར་པ་རྣམས་ལ་དགའ་བར་བྱེད་དོ། །འབབ་ཆུ་སྣ་ཚོགས་པའི་སྒྲ་བདེ་བ་སྐྱེ་བར་བྱེད་པའི་སྒྲ་སྙན་པ་དང་ལྡན་པ་རྣམས་ལ་དགའ་བར་བྱེད་དོ། །ཇི་  
ལྟར་འདོད་པ་བཞིན་དུ་བྱེད་པ་རང་དབང་ཅན་རྣམས་དཔེ་མེད་པར་གྱུར་པའི་ལྷ་རྫས་ཀྱི་འདོད་པ་རྣམས་ལ་སྟེན་པར་བྱེད་དོ། །ལྷའི་བུ་མོའི་ཚོགས་བརྒྱ་སྟོང་ཕྲག་དུ་མ་རྣམས་  
ཀྱིས་ཡོངས་སུ་བསྐོར་ནས་ཆེས་འཕགས་པར་གྱུར་པའི་བདེ་བ་རྣམས་འཕེལ་པ་དང་ལྡན་པའི་འདོད་པ་རྣམས་ལ་ཉེ་བར་ལོངས་སྤྱོད་པ་ཡིན་ཏེ། དེའང་རྣམ་པར་རྟོག་པ་དུ་  
མ་རྣམས་སུ་དཔེ་མེད་པར་གྱུར་པའི་ལྷ་རྫས་ཀྱི་བདེ་བ་རྣམས་ལ་ལོངས་སྤྱོད་པར་བྱེད་དོ། །རི་དང་རྩེ་མོ་རྣམས་གསེར་གྱི་རང་བཞིན་དང་བཻ་ཌཱུརྱའི་རང་བཞིན་རྣམས་ལ་དེ་དག་  
  
  
༄༅། །ནམ་མཁའ་ལ་ལན་བརྒྱ་ཕྲག་དུ་མར་འགྲོ་བར་བྱེད་པ་རྣམ་པ་སྣ་ཚོགས་པའི་གཟུགས་དང་ཆ་བྱད་དང་རྒྱན་རྣམས་ཕུན་སུམ་ཚོགས་པ། སྒྲིན་པོ་རྣམས་  
ཀྱི་རྒོད་པ་དང་གླུ་དང་གར་གྱིས་ཀུན་ནས་བརྒྱན་པར་གྱུར་པའི་ཞབས་འབྲིང་རྣམས་ཀྱིས་རྣམ་པར་བརྒྱན་ཅིང་རོལ་པའི་གཟུགས་དཔེ་མེད་པ་དང་ལྡན་པའི་ལྷའི་བུ་མོའི་  
ཚོགས་རྣམས་ཀྱིས་ཡོངས་སུ་བསྐོར་ནས་ཉེ་འཁོར་ཀུན་ནས་རྩེ་དགའ་བར་གྱུར་པས་རྣམ་པར་རྒྱུ་བར་བྱེད། རང་གི་འོད་དང་ལྡན་པའི་ལྷའི་བུ་མོ་རྣམས་ཀྱིས་ཡོངས་སུ་བསྐོར་  
ནས་དེ་ལྷ་རྫས་ཀྱི་འདོད་པའི་ཡོན་ཏན་གྱི་ཡུལ་ལྔ་ལ་རྣམ་པར་ཆགས་པས། གཟུགས་གང་དང་གང་ཉིད་མཐོང་བར་གྱུར་པ་དེ་དང་དེ་ཉིད་ཀྱང་རྣམ་པར་རྟོག་པ་དུ་མ་དང་ལྡན་  
པའི་ལྷ་རྫས་སྙིང་འགུལ་བར་བྱེད་པ་དཔེ་མེད་པའི་བདེ་བ་རྣམས་ལེགས་པར་སྟོན་པར་བྱེད་པ་མཐོང་ངོ། །ཇི་ལྟར་འདོད་པ་བཞིན་དུ་སྤྱོད་པར་བྱེད་པ་དེ་ལྟར་མིག་གིས་  
གཟུགས་རྣམས་མཐོང་བར་འགྱུར་རོ། །དེ་བཞིན་དུ་རྣ་བས་སྒྲ་རྣམས་ཐོས་པར་གྱུར་པའང་ཐོས་ནས་བདེ་བར་འགྱུར་བ་དང། ཇི་ལྟར་འདོད་པ་བཞིན་དུ་རྣམ་པ་དུ་མར་རྣམ་  
པ་སྣ་ཚོགས་པར་གྱུར་པ་དང་ཀུན་ཏུ་རྟོག་པ་རྣམས་སྐྱེད་པར་བྱེད་པ་དང། མཆོག་ཏུ་གྱུར་པའི་ལྷའི་བུ་མོ་རྣམས་ཀྱིས་ལེགས་པར་བསྐྱེད་པའི་རྒོད་པ་དང་འགྱིང་བག་དང་  
  
  
།དེ་བཞིན་དུ་སྣས་ཀྱང་ལྷ་རྫས་ཀྱི་དཔེ་མེད་པ་དང་ལྡན་པའི་དྲི་རྣམས་མནོམ་པར་བྱེད་དེ། རྣམ་པར་རྟོག་པ་དུ་མར་དཔེ་མེད་པར་གྱུར་པ་རྣམས་  
ལ་འདི་ལྟ་སྟེ། པདྨའི་རྫིང་བུ་རྣམས་ཀྱི་དྲི་ཤིན་ཏུ་ཞིམ་པར་གྱུར་པའི་དྲི་རྣམས་མངོན་པར་འདོད་པའི་རླུང་གིས་ལེགས་པར་བཏབ་པ་རྣམས་ལ་དང། དྲི་གཞན་ཡང་དེ་ཁོ་ན་བཞིན་  
དུ་དྲི་ཤིན་ཏུ་ཞིམ་པ་དཔེ་མེད་པར་གྱུར་པའི་ལྷ་རྫས་རྣམ་པ་དུ་མ་རྣམས་མངོན་པར་འདོད་པའི་རླུང་གིས་རི་དང། སྨན་ལྗོངས་རྣམས་དང། བང་རིམ་རྣམས་དང། རི་ཁྲོད་རྣམས་དང་  
ནགས་ཀྱི་ནང་རྣམས་ནས་བཏབ་པར་གྱུར་པའི་ཤིན་ཏུ་དྲི་ཞིམ་པ་དང་ལྡན་པའི་མེ་ཏོག་དུ་མ་དྲི་བླ་ལྷག་པར་གྱུར་པ་རྣམས་སྣོམ་པར་བྱེད་དོ། །དེ་བཞིན་དུ་ལྕེས་ཀྱང་རོ་རྣམས་  
མྱོང་བར་བྱེད་དོ། །དེ་ནི། འདོད་པའི་བདེ་བ་རྣམས་ཐམས་ཅད་ཕུན་སུམ་ཚོགས་པ་ཡིན་ཏེ། ལྷ་རྫས་ཀྱི་རོ་རྣམ་པ་དུ་མར་གྱུར་པ་སྐྱུར་པ་དང། ལན་ཚྭ་དང། ཚ་བ་དང། ཁ་བ་དང་  
བསྐ་བ་དང། རྩུབ་པ་རྣམས་དང། རྣམ་པ་དུ་མ་རྣམས་དང། དཔེ་མེད་པར་གྱུར་པ་རྣམས་དང། རྫས་དུ་མ་རྣམས་ལས་སྐྱེས་པ་དང་ཇི་ལྟ་བ་ཉིད་དུ་ཇི་ལྟར་འདོད་པའི་དུས་སུ་  
མཁོ་བ་རྣམས་དེ་དག་གིས་ཟ་བར་བྱེད་དོ། །དེ་ལྟར་ལྕེས་རོ་རྣམས་མྱོང་བར་བྱེད་དོ། །དེ་བཞིན་དུ་ལུས་ཀྱིས་ཀྱང་རེག་བྱ་རྣམ་པ་དུ་མ་རྣམས་ལ་རེག་པར་བྱེད་པ་ནི། བདེ་བའི་  
  
  
༄༅། །རེག་པར་བྱ་བ་བརྒྱད་དང་ལྡན་པར་གྱུར་པ་རྣམས་ལ་བསིལ་བར་གྱུར་པ་དང། དྲོ་བ་དང། དྲོ་བར་གྱུར་པ་དང། བསིལ་བའི་རེག་བྱ་རྣམས་དང་ལྡན་པ་དེ་  
བཞིན་དུ་འཇམ་པ་དང། ཕྲ་བ་དང། ཚོགས་དམ་པ་དང། མ་བཏགས་པ་དང་རྣམས་ཏེ། ཁ་དོག་དུ་མ་དང་ལྡན་པའི་གོས་རྣམས་སོ། །དེ་བཞིན་དུ་མཐོ་རིས་ཀྱི་རྗེས་སུ་མཐུན་  
པའི་རྒྱན་གྱི་རྣམ་པ་རྣམས་ཀྱང་སྟེ། རིན་པོ་ཆེ་དུ་མའི་འོད་ཟེར་སྣང་བ་བྱེད་པ་དང་ལྡན་པ་རྣམས་ལ་དཔག་ཚད་བཅུ་དང་ཉི་ཤུ་དང། སུམ་ཅུ་དང། བཞི་བཅུ་དང། ལྔ་བཅུ་  
དང། དྲུག་ཅུ་དང། དེ་བཞིན་དུ་དཔག་ཚད་བརྒྱའི་བར་དུ་འོད་དང་ལྡན་པའི་ནོར་བུ་རྣམས་ཀྱི་རེག་བྱ་རྣམས་ཀྱང་ཉེ་བར་ལོངས་སྤྱོད་པར་བྱེད་དོ། །དེ་བཞིན་དུ་རྒྱན་གྱིས་  
རྣམ་པར་གྱུར་པའི་མེ་ཏོག་བདེ་བའི་རེག་བྱ་དང་དྲི་དང་ལེགས་པར་འབྲེལ་པས་བསྒོས་པར་གྱུར་པ་རྣམ་པ་སྣ་ཚོགས་པ་རྣམས་ལྷ་རྫས་ཀྱི་ནགས་ཀྱི་གསེབ་ནས་རླུང་གིས་  
བདས་པའི་བདེ་བའི་རེག་བྱ་དང་ལྡན་པ་རྣམས་ཀྱི་རེག་བྱ་ལ་རྗེས་སུ་ལོངས་སྤྱོད་པར་བྱེད་པ་སྟེ། ལུས་ཀྱི་ལེགས་པར་བྱས་པའི་ལས་ཀྱི་མཐའ་རྣམས་ལ་སྤྱད་པར་གྱུར་པ་  
རང་གིས་ལེགས་པར་བྱས་པའི་ལས་རྣམས་ཀྱིས་འདོད་པ་སྡུག་པ་ཡིད་དུ་འོང་བ་འཕགས་པ་དགྱེས་པ་ཡིན་གྱི། མ་བྱས་པ་རྣམས་ཀུན་ཏུ་འོད་བར་འགྱུར་བ་ནི། མ་ཡིན་  
  
  
༑འདོད་རྒྱལ་བ་རྣམས་ནི། མ་ཡིན་ནོ། །བྱས་པ་ཆུད་ཟ་བར་འགྱུར་བ་ནི། མ་ཡིན་ནོ། །རྒྱུ་མེད་པ་ནི། མ་ཡིན་ནོ། །གཞན་བག་མེད་པ་རྣམས་ཀྱིས་བྱས་པ་ནི། མ་ཡིན་ནོ། །ལས་  
དང་འབྲས་བུ་རྣམས་དང་མི་འདྲ་བར་གྱུར་པའི་རྒྱུ་རྐྱེན་རྣམས་ཀུན་ཏུ་ཚོགས་པ་ནི་ཡིན་ནོ། །འདི་དག་ནི། འབྲས་བུ་དང་བཅས་པར་སྨིན་པར་ལེགས་པར་མཐོང་བ་རྣམས་དང་  
ཆ་འདྲ་བའི་ལས་རྣམས་ཀྱི་འབྲས་བུ་ལ་ཉེ་བར་ལོངས་སྤྱོད་པ་ཡིན་ནོ། །ཚུལ་ཁྲིམས་ལ་སྤྱོད་པར་གྱུར་པ་དེ་དེ་བཞིན་དུ་ཡིད་ཀྱིས་ཀྱང་གང་འདོད་པའི་འདོད་པ་རྣམས་ལ་སྟེ་  
འདོད་པའི་ཡིད་དུ་འོང་བའི་ལྷ་རྫས་ཀྱི་གཟུགས་མང་ཞིང་རྒྱ་ཆེན་པོར་གྱུར་པ་རྣམས་དང། ཕྲ་བ་རྣམས་དང། བར་མ་རྣམས་དང། ཀུན་ནས་འཕེལ་བར་འགྱུར་བའི་དུས་སུ་བྱུང་  
བ་རྣམས་དང། དེ་བཞིན་དུ་མར་འབྲི་བའི་དུས་སུ་དང། བར་མའི་དུས་སུ་ཐོབ་པ་རྣམས་ལོངས་སྤྱོད་པར་བྱེད་པ་ན། དེ་ལྟར་ཡང་སེམས་བསྐྱེད་པ་ཉིད་ཀྱིས་མངོན་པར་འདོད་པར་  
གྱུར་པའི་ཉེ་བར་ལོངས་སྤྱད་པར་བྱ་བ་རྣམ་པ་དུ་མའི་བདེ་བའི་ཆོས་རྣམས་ལ་མངོན་པར་འཚལ་བས་ཉེ་བར་ལོངས་སྤྱོད་པར་བྱེད་དོ། །ཚུལ་ཁྲིམས་ལ་སྤྱད་པའི་སྐྱེས་བུ་དེ་དག་  
རྣམས་དེ་ལྟར་ཁྱད་པར་དུའང་ལྷ་རྣམས་ནི། ཡུལ་དྲུག་གི་མེ་ལ་རྣམ་པར་ཆགས་པར་གྱུར་ཅིང། འདོད་པའི་ཆུ་བོ་རྣམས་ཀྱིས་ཁྱེར་པར་གྱུར་པས་དེ་དག་ནགས་ནས་ནགས་  
  
  
༄༅། །རྣམས་དང། རིའི་རྩེ་མོ་ནས་རིའི་རྩེ་མོ་རྣམས་ལྷ་རྫས་ཀྱི་རིན་པོ་ཆེའི་ཁམས་རྣམས་ཀྱི་འབྱུང་ཁུངས་དང་ལྡན་པ་རྣམས་ནས་རིན་པོ་ཆེའི་ཁམས་རྣམས་ཀྱི་འབྱུང་  
ཁུངས་དང་ལྡན་པ་རྣམས་སུ་ཀུན་ཏུ་ཉེ་བར་འགྲོ་བར་བྱེད་ཅིང་ནགས་དང། ཉེ་བའི་ནགས་ཀྱི་ཚལ་རྣམས་དང། འབབ་ཆུའི་སྒྲ་རྣམས་ཀུན་ནས་ལེགས་པར་གྲག་པ་དང། ཁ་  
དོག་དང་དབྱིབས་དང་རིགས་དང། སྡེ་ཚན་མི་འདྲ་བ་བརྒྱ་ཕྲག་གི་བྱ་རྣམས་ཀྱི་སྒྲ་སྙན་པར་འབྱིན་པས་ཡིད་དགའ་བར་གྱུར་པ་རྣ་བ་གཏད་པས་དབྱངས་ཀྱིས་ཀུན་ནས་འཁྲིད་  
པ་དང། རྒྱན་དང་ལེགས་པར་ལྡན་པའི་དགའ་བས་ཡིད་འཕྲོག་པར་གྱུར་པ་རྣམས་དེ་ལྟར་དེ་ལེགས་པར་བྱས་པའི་ལས་ཀྱི་མཐའ་ལ་སྤྱད་པ་རྣམས་ལེགས་པར་ཉེ་བར་  
འགྲོའོ༑ ༑མང་པོ་རྣམས་ཉིད་ཀྱང་གཟུགས་དང། ཆ་བྱད་དང་རྒྱན་དང། ལེགས་པར་གནས་པ་རྣམས་ཀྱི་ཡོན་ཏན་དུ་མ་རྣམས་དང་ལྡན་པའི་ཆ་བྱད་ཅན་རྣམས་སྒྲིན་པ་  
དང་འགྱིང་བས་འདོད་པའི་མེ་རྣམས་ལེགས་པར་སྐྱེད་པའི་བྱེད་པ་རྣམས་ཀྱིས་ཡོངས་སུ་བསྐོར་ནས་གནས་རྣམ་པ་དུ་མ་རྣམས་ཉེ་བར་སྟོན་པར་བྱེད་དོ། །ལྷ་རྫས་ཀྱི་ཕྲེང་  
བ་མཆོག་རྣམས་ཀྱིས་བརྒྱན་པ་དང། མེ་ཏོག་གི་ཕྲེང་བ་དང་ཕྱེ་མ་དང་བྱུག་པ་རྣམས་ཀྱིས་རྣམ་པར་བརྒྱན་པས་གསེར་གྱི་རང་བཞིན་དང་བཻ་ཌཱུརྱ་དང་གསེར་འབར་བའི་  
  
  
།སེམས་བསྐྱེད་པ་དང་ལྷན་ཅིག་ཉིད་དུ་འདོད་པ་དུ་མ་རྣམས་ཉེ་བར་བསྟེན་ནས་ལྷན་ཅིག་སྤྱོད་པ་རྣམས་དང་བཅས་པས་  
གལ་ཏེ་ཤེད་ན་ཉེ་བའི་ནགས་གཞན་རྣམས་ཉེ་བར་སྟེན་པར་བྱེད་དོ། །མཉམ་པ་དང་མི་མཉམ་པའི་སའི་ཆ་ཤས་རྣམས་དགའ་བར་གྱུར་པའི་གསེར་དང་བཻ་ཌཱུརྱའི་རང་བཞིན་  
དང། གསེར་བཟང་པོའི་རང་བཞིན་དང་དངུལ་དང་ཨིནྡྲ་ནཱི་ལ་དང་མུ་སཱ་རའི་རང་བཞིན་རྣམས་ལ་དྲིལ་བུ་གཡེར་ཁ་སྒྲ་སྒྲོག་པའི་དྲ་བའི་སྐད་ཕུན་སུམ་ཚོགས་པས་རྣམ་པར་  
བརྒྱན་པའི་སྒྲ་རྣམས་དང། བྱའི་ཚོགས་རྣམ་པ་སྣ་ཚོགས་པ་རྣམས་ཀྱིས་རྣམ་པར་བརྒྱན་པ་རྣམས་ལ་ལན་བརྒྱ་ཕྲག་རྣམས་སུ་རྣམ་པར་རྒྱུ་བར་བྱེད་པ་གང་གི་ཚེ་བག་མེད་  
པས་བག་མེད་པར་རྣམ་པར་སྤྱོད་པར་བྱེད་པ་དེའི་ཚེ་དེ་དག་རྣམས་མངོན་པར་ཀུན་ཏུ་མཐོང་ནས་བག་ཡོད་པ་ཞེས་བྱ་བའི་བྱ་རྗེས་སུ་འདོམས་པར་བྱེད་པའི་ཚིགས་སུ་བཅད་  
པ་འཆད་པ་ཇི་ལྟར། གསར་བའི་ལས་ཀྱང་ཟད་འགྱུར་ལ། །རྙིང་པ་ཡོངས་སུ་སྤྱོད་པ་ཡིན། །དེ་ཟད་པས་ནི་རྟག་ཏུ་ལྟུང། །མཐོ་རིས་ལྷ་ཡི་ཆོས་འདི་དག། རྟག་ཏུ་ལས་ཀྱིས་ལྷུང་  
བ་ཡིན༑ ༑དེ་བཞིན་འཚོ་བ་སྐད་ཅིག་སྟེ། །འཆི་བདག་མྱུར་བར་འོང་བ་ཡང། །བྱས་པ་རྣམས་ཀྱིས་རིག་པའང་མིན། །ཁྱོད་ཀྱིས་འདི་མིན་འདི་ཡང་ཁྱོད། །མིན་ཡང་ཆགས་  
  
  
༄༅། །བས་མ་ཤེས་སོ། །དུས་འགྲོ་རྟག་པར་ཤིན་ཏུ་མྱུར། །ལྟུང་འགྱུར་དེ་ཡང་ཉེ་བར་འོང། །ཐོབ་པ་དང་ནི་འཇིག་པའི་རྒྱུ། །ཡུལ་དུ་མ་ལ་ཆགས་པ་ཡིན། །  
གནོད་དང་བཅས་པ་དེ་ལ་ཁྱོད། །བློ་ངན་རྟག་ཏུ་ཅི་སྟེ་འགྲོ་།གང་ཕྱིར་ལེགས་པར་བྱས་པའི་ལས། །དེ་ལྟར་ཁྱོད་ཀྱིས་བདེ་ལོངས་སྤྱད། །ཡང་ནི་ཅི་ཕྱིར་ལེགས་བྱས་པའི། །  
ལས་རྣམས་དག་ནི་ཅིས་མི་བྱེད། །ཡུལ་རྣམས་ལ་ནི་གང་ཆགས་པ། །དེ་ནི་སྲིད་པའི་རྒྱ་མཚོར་ནུབ། །གང་ཡང་དེ་ལས་རྣམ་གྲོལ་བ། །དེ་ནི་སྡུག་བསྔལ་མཚོ་ལས་གྲོལ། །  
ཡུལ་གྱི་རླབས་ཀྱི་ཤུགས་པོ་ཆེ། །སྲིད་པའི་ཆུ་ཀླུང་ལས་ཀུན་བྱུང། །མྱང་འདས་གྲོང་ཁྱེར་འགྲོ་བ་ཡིན། །དཔའ་བོས་དེ་ནི་སྤང་བར་གྱིས། །བརྟན་པ་དེ་ཉིད་ཚོལ་རྣམས་  
ཀྱིས༑ ༑ཡུལ་རྣམས་ངེས་པར་ཟློག་པར་གྱིས། །དེས་བསྐྱེད་ཡུལ་གྱི་སྲིད་པ་རྣམས། །སྲིད་པ་གསུམ་དུ་འཇུག་ཅིང་འགྲོ། །ཡུལ་རྣམས་ངེས་པར་ཟློག་པར་གྱིས། །བདག་ཅག་དེ་  
ཡིད་བྱས་ལ་རེ། །ཀིམྤ་ཀ་དང་འདྲ་བ་དང། །ཕྱི་ནས་རྣམ་སྨིན་རྩུབ་པ་ཡིན། །མི་སེམས་བདེ་ལ་ཀུན་ཏུ་ཆགས། །ཡུལ་རྣམས་ལ་ནི་རྒྱུག་པར་བྱེད། །དེས་ནི་མི་དགེ་ལས་  
རྣམས་གསོག། བློ་གྲོས་ངན་པས་གང་རྒྱུག་པའི། །གཡོ་བ་མི་བཟད་རྩུབ་པ་ལས། །དེ་ཕྱིར་སེམས་ནི་རྟག་ཏུ་སྲུངས། །རྟག་ཏུ་ཡུལ་ལ་ཀུན་ཆགས་པ། །སྲིད་པའི་ཡུལ་  
  
  
།ཡུལ་རྣམས་ལ་ནི་རྒྱུག་བྱེད་པ། །བྲེལ་ཕོངས་དེ་དག་མ་གོའོ། །ཕྱི་ནས་བྲེལ་ཕོངས་ཐོབ་པས་ཀྱང། །ལས་ཀྱི་འབྲས་བུ་རིག་པར་གྱུར། །ཤེས་ནས་ཀྱང་ནི་ལས་  
འདི་དང། །རྟག་ཏུ་ཡུལ་རྣམས་སྐྱོན་དེ་དང། །འགྲོ་བ་མ་ལུས་བཅིངས་གྱུར་པའི། །སྐྱོན་གཞན་ཡང་ནི་རྟག་ཏུ་སྤོངས། །དེ་ལྟར་བག་ཡོད་པའི་བྱ་དེས་བག་མེད་པས་བག་མེད་  
པར་རྣམ་པར་རྒྱུ་བའི་ལྷ་དེ་དག་རྣམས་ལ་ལེགས་པར་སྒྲོག་གོ་དེ་གཏན་ཚིགས་ཀྱིས་བརྗོད་ཀྱང་དེ་དག་རྣམས་ཀུན་ནས་རྟོགས་པའང་མ་ཡིན་ཏེ། ཡུལ་ལ་ཀུན་ཏུ་འཆུམས་པར་གྱུར་པས་  
དེས་དེ་དག་ལ་རྩིས་བགྲང་མེད་པར་སླར་ཡང་དེ་ཁོ་ན་བཞིན་དུ་ཡུལ་རྣམས་ལ་རྣམ་པར་ཆགས་པར་གྱུར་པའི་བློས་འཁོར་བའི་དགོན་པ་ལྟ་བུར་གྱུར་པ་དང། ཤིན་ཏུ་སྡུག་  
བསྔལ་སྐྱེད་པར་བྱེད་པའི་རྒྱུར་བྱེད་པ་དེ་ལྟར་སེམས་དང་འགྲོ་བ་དང་རབ་ཏུ་སྤྱོད་པར་བྱེད་པ། རྟག་ཏུའང་ཡུལ་གྱི་གནས་སྐབས་རྣམས་ལ་འགྲོས་བྱེད་པར་མཚུངས་པའི་གནས་  
སྐབས་རྣམས་རྗེས་སུ་ཆགས་པར་བྱེད་པ། གནས་པ་མེད་པའི་འགྲོས་དང། རབ་ཏུ་རྒྱུ་བས་ཀུན་ཏུ་གནས་པར་བྱེད་པ། རྟག་ཏུའང་སྐྱེས་པ་གཅིག་ཅིག་ཚོལ་བ་ལ་ཞུགས་པ་དང་  
མཚོན་ཆ་དང་མེ་དང་གཡང་ས་རྣམས་དང། ཡིད་མཚུངས་པ་མི་རྣམས་ཐམས་ཅད་སྲེག་པར་བྱེད་པའི་ནགས་ཀྱི་མེར་གྱུར་པ་སྡུག་བསྔལ་རྣམས་ཐམས་ཅད་ཀྱི་རྒྱུ་མཚན་དུ་  
  
  
༄༅། །གྱུར་པའི་ལྷའི་བུ་མོ་དེ་དག་རྣམས་ཉིད་དང་དེ་ལྷན་ཅིག་ཏུ་རྩེ་དགའ་བར་བྱེད་དོ། །གང་ཞིག་བདེ་བ་རྣམས་ཐམས་ཅད་འདོད་པ་དང་བློ་དང་ལྡན་པ་དང་བདེ་  
བ་རྣམས་རྗེས་སུ་ཚོལ་བར་བྱེད་པ་དང། འཁོར་བའི་འཇིགས་པ་རྣམས་ཀྱིས་འཇིགས་པ་རྣམས་ནི། འདི་དག་རྣམས་ཀྱི་དྲུང་ན་གནས་པ་ནི་འཇིགས་པ་ཡིན་པར་བྱའོ། །ཐམས་  
ཅད་ཀྱིས་ཀྱང་བརྩོན་པར་བྲོས་པར་བྱའོ། །དེ་དག་ཉིད་ལ་ཀུན་ཏུ་རྨོངས་པའི་ཡིད་ཅན་རྣམས་འདོད་ཆགས་ཀྱིས་དམུས་ལོང་དུ་བྱས་པའི་ཡིད་ཅན་རྣམས་ནི། དེ་དག་རྣམས་  
ཀྱི་མཐུ་སྟོབས་ལས་བྱུང་བའི་སྡུག་བསྔལ་རྣམས་ཤེས་ཀྱང་དེ་དག་རྣམས་ཉིད་དང་ལྷན་ཅིག་ཏུ་དགའ་བར་བྱེད་དོ། །བྱིས་པ་རྣམས་ཐམས་ཅད་ནི། འཁོར་བའི་འདམ་རྫབ་ཏུ་  
གྱུར་པའི་མཚན་ཉིད་ཀྱིས་ལོང་བ་འདོད་ཆགས་ཞེ་སྡང་གཏི་མུག་རྣམས་ཀྱིས་ལོང་བར་གྱུར་པའི་འཆི་བདག་རྣམས་ཐམས་ཅད་དང་རྩེ་དགའོ། །དེ་ལྟར་དེ་དག་རྣམས་དང་  
དེ་ཡང་ལྷན་ཅིག་ཏུ་སྤྱོད་པར་བྱེད་པ་ལའང་དེ་བཞིན་དུའང་མི་རྩེའོ། །གང་རྣམ་པ་དུ་མས་ཕན་པར་གྱུར་པ་དེ་ཁོ་ན་ཉིད་དང། ངན་སོང་ལས་ཟློག་པར་བྱེད་པའི་ཚིག་  
ཡིན་ཡང་དེ་ཁོ་ན་བཞིན་དུ་དེའི་སེམས་ཡོངས་སུ་བསླུས་པས། དེ་ཁོ་ན་ཉིད་དེ་མངོན་པར་མ་ཤེས་པས་ནགས་དང་ཉེ་བའི་ནགས་དེ་དག་རྣམས་སུ་དགའོ། །སྲེད་པའི་ཞགས་  
  
  
འཕགས་པ་མ་ཡིན་པ་རྣམས་དང་ལྷན་ཅིག་ཏུ་དགའ་བར་བྱེད་དོ། །དེ་གསེར་དང་བཻ་ཌཱུརྱ་དང་ཨིནྡྲ་ནཱི་ལ་དང་ནཱི་  
ལ་ཆེན་པོ་དང་མུ་སཱ་ར་གལྤ་ལ་སོགས་པའི་རིན་པོ་ཆེ་རྣམས་ཀྱིས་ཡོངས་སུ་གང་བ་རྣམས་ལེགས་པར་རྣམ་པར་ཕྱེ་བའི་ས་གཞིའི་ཆ་ཤས་རྣམ་པ་དུ་མ་རྣམས་ཀུན་ལ་རྣམ་པར་  
རྒྱུ་བར་གྱུར་པ་ན། བརྒྱ་ལ་ཞིག་ན་ཆེན་པོར་གྱུར་པའི་སྐད་ཀྱི་གདངས་ཐོས་ན་བདེ་ཞིང་ཡིད་དགའ་བར་བྱེད་པ། ལྷ་རྫས་ཀྱི་ཡོན་ཏན་རྣམས་དང་ལྡན་པ་ཐོས་པར་འགྱུར། དེས་  
ཐོས་ནས་འདི་སྙམ་དུ་སེམས་ཏེ། སྒྲ་འདི་དག་གང་གི་ཡིན་སྙམ་ནས་དེ་ངོ་མཚར་བར་གྱུར་པའི་ཡིད་ཀྱིས་ལྷན་ཅིག་རྗེས་སུ་སྤྱོད་པའི་འཁོར་དང་བཅས་ནས་གང་ན་སྒྲ་འདི་  
ཡོད་པ་དེར་ལེགས་པར་ཉེ་བར་འགྲོའོ། །དེ་ནས་འགྲོ་བར་བྱེད་པ་ཉིད་ན་གང་ན་ཤིན་ཏུ་ངར་ཆེ་བར་གྱུར་པ། ཡི་གེ་རྣམས་གསལ་བར་གྱུར་པ་གླུའི་སྒྲ་དེ་དང་དེ་དག་རྣམས་ཉིད་  
ཤིན་ཏུ་སྙན་པའི་མཆོག་ཏུ་ཕྱིན་པ་ཡན་ལག་ལྔ་དང་ལྡན་པའི་རྔ་སྒྲ་རྣམས་ཀྱིས་ཕུན་སུམ་ཚོགས་པ་དེ་དག་རྣམས་ནི། ཤིན་ཏུ་བར་ཡང་ཡོན་ཏན་རྣམས་ཕུན་སུམ་ཚོགས་  
པ་དཔེ་མེད་པར་གྱུར་པའི་སྔར་ཐོས་མ་མྱོང་བའི་སྒྲ་འདི་དག་དེ་དག་ཏུ་ཐོས་པར་གྱུར་ཏོ། །ལྷ་གསར་དུ་སྐྱེས་པ་དེ་ལྷན་ཅིག་སྤྱོད་པ་རྣམས་དང་བཅས་ནས་ནགས་དེར་ཉེ་བར་རྒྱུག་  
  
  
༄༅། །སྟེ༑ རིན་པོ་ཆེའི་རང་བཞིན་གྱི་ཤིང་རྣམ་པ་དུ་མ་རྣམས་ཕུན་སུམ་ཚོགས་པ། དགའ་བ་ཆེན་པོའི་ནགས་ཚལ་ཞེས་བྱ་བ་རྒྱ་ཁྱོན་དུ་དཔག་ཚད་བརྒྱ་པ། ཞེད་  
དུ་དཔག་ཚད་ཉི་ཤུ་པ་ནགས་དེ་ན་ནི། ནགས་ཆེན་པོར་གྱུར་པས་ཤིང་རྣམས་ཕུན་སུམ་ཚོགས་པ་ཡོན་ཏན་ཆེན་པོ་དང་ལྡན་པ་བརྒྱ་ཕྲག་དུ་མ་རྣམས་དང། སྟོང་ཕྲག་དུ་མ་  
རྣམས་ཀྱི་ལྷ་ཚོགས་རྣམས་གནས་པའང་གླུ་ལེན་པར་བྱེད་པ་དང་རྩེ་དགའ་བར་བྱེད་པ་དང། གར་ཡང་བྱེད་དོ། །དེ་ནས་ལྷ་གསར་དུ་སྐྱེས་པ་དེས་ནགས་དེ་མཐོང་  
བར་གྱུར་ནས་ཞུགས་པར་གྱུར་པ་དང། ནགས་རྣམས་ཐམས་ཅད་གསེར་གྱི་རང་བཞིན་གྱི་ཤིང་བཻ་ཌཱུརྱའི་རང་བཞིན་གྱི་ལོ་མ་ལྷའི་རྫས་ལས་རབ་ཏུ་བྱུང་བ་དྲི་དང་མེ་  
ཏོག་རྣམས་སོ། །དེ་དག་དང་འདྲ་བའི་ཡོན་ཏན་གྱི་བདེ་བ་རྣམས་དང། མདོག་དང་དབྱིབས་རྣམ་པ་དུ་མར་གྱུར་པ་དེ་དག་རྣམས་དེས་ཡང་དག་པར་མཐོང་ནས་གཞན་ཡང་  
གཞན་རྣམས་ལ་ལྟ་བར་བྱེད་དེ། ཤིང་བཻ་ཌཱུརྱའི་རང་བཞིན་ལ་ཨིནྡྲ་ནཱི་ལའི་ཡལ་ག་རྣམས་དང་གསེར་གྱི་རང་བཞིན་གྱི་འདབ་མ་རྣམས་དང། དངུལ་གྱི་ཁ་དོག་  
གི་འབྲས་བུ་རབ་ཏུ་སྨིན་པར་གྱུར་པ་རྣམས་ལྷ་རྫས་ཀྱི་རོའི་ཡོན་ཏན་རྣམས་ཕུན་སུམ་ཚོགས་པའོ། །ཨིནྡྲ་ནཱི་ལའི་མདོག་གི་ཡལ་ག་རྣམས་ཀྱིས་མངོན་པར་བསྐོར་བ་ལ་  
  
  
ཀྱིས་མངོན་པར་བསྐོར་བ་རྣམས་དང། ཤིང་གཞན་དག་རྣམས་ཀྱང་མཐོང་བ་ལ་འདི་ལྟ་སྟེ། ཨིནྡྲ་ནཱི་ལའི་རྩ་བ་གསེར་  
གྱི་མདོག་གི་ཡལ་ག་བཻ་ཌཱུརྱའི་རང་བཞིན་གྱི་འདབ་མ་དང་ལྡན་པ་རྣམས་ལ་མདོག་དང་དབྱིབས་རྣམ་པ་དུ་མ་རྣམས་དང་ལྡན་པའི་བུང་བའི་ཚོགས་རྣམས་ཀྱིས་ཉེ་བར་མཛེས་པར་  
གྱུར་པ༑ ཤིན་ཏུ་སྙན་པའི་སྒྲ་རྣམས་ཀྱིས་མིག་འཕྲོག་པར་བྱེད་པ་རྣམས་སོ། །དེ་བཞིན་དུ་ལྷ་གསར་དུ་སྐྱེས་པ་དེས་གཞན་དག་རྣམས་ཀྱང་མཐོང་བ་ལ་ལྷ་རྫས་ཀྱི་མེ་ཏོག་ཁ་བྱེ་  
བ་དང་མིག་ཟུམ་པ་རྣམས་ཀྱང་མཐོང་ན་དགའ་བར་འགྱུར་བའི་རིན་པོ་ཆེ་བདུན་གྱི་རང་བཞིན་རྣམ་པར་འདྲེས་པའི་ཆ་ཤས་རབ་ཏུ་རྣམ་པར་ཕྱེ་བ་མཆོག་ཏུ་ངོ་མཚར་བར་གྱུར་  
པ༑ སྒྲའི་རྣམ་པ་ཐོས་པར་དགའ་བ་རྣམས་ཀྱིས་ཡིད་མངོན་པར་དགའ་བར་བྱེད་པ་རྣམས་སོ། །དེ་བཞིན་དུ་གཞན་དག་འཁྲི་ཤིང་གི་ཁང་པ་རྣམས་གསེར་གྱི་འཁྲི་ཤིང་རྣམས་ཀྱི་  
ལོ་མ་འགུལ་བ་རྣམས་ལ་འདབ་མ་རྣམས་ལེགས་པར་ཁྱབ་པར་གྱུར་པའི་བུང་བའི་ཚོགས་ཀྱི་ཁྱད་པར་བརྒྱ་སྟོང་རྣམས་ཀྱི་སྒྲའི་བྱེ་བྲག་སྙན་པར་དགའ་བ་རྣམས་མཐོང་ངོ། །  
དེ་བཞིན་དུ་འཁྲི་ཤིང་གི་ཁང་པ་གཞན་དག་ཀྱང་བཻ་ཌཱུརྱའི་རང་བཞིན་གྱི་ཡལ་ག་རྣམས་ཀྱིས་རྣམ་པར་བརྒྱན་པ། ཨིནྡྲ་ནཱི་ལ་ཆེན་པོའི་འདབ་མ་རྣམས་ཀྱིས་ལེགས་པར་  
  
  
༄༅། །གཡོགས་པ་རབ་ཀྱི་མཆོག་གི་ནོར་བུ་མདོག་རྣམ་པར་བཀྲ་བ་རྣམས་ཀྱིས་བརྒྱན་པ་ལ་བྱ་རྣམས་ཀྱིས་ཀུན་ཏུ་སྟེན་པར་བྱེད་པ་རྣམས་ནགས་དེ་འཇམ་པ་  
མནན་ན་ནམ་ལ་བཏེག་ན་འཕར་བའི་ས་གཞིའི་ཆ་ཤས་ལེགས་པར་ཕྱེ་བ་རྣམས་དང། ལྷ་རྫས་ཀྱི་དྲི་རྣམས་ཀྱིས་བསྒོས་པ་ལྷའི་བུ་མོའི་ཚོགས་རྣམས་དང་བཅས་པ་མཐོང་  
བར་གྱུར་ཏོ། །དེ་བཞིན་དུ་གནས་གཞན་དག་རྣམས་ཀྱང་མཐོང་བར་གྱུར་པ་ལ་ལྷ་གསར་དུ་སྐྱེས་པ་དེས་གང་འགའ་ཞིག་སྔར་མ་མཐོང་བ་སའི་རྣམ་པའི་ཆ་ཀུན་ཡང་  
ཡོངས་སུ་ཚོགས་པ་བཞིན་དུ་ལྷ་རྫས་ཀྱི་ཁ་དོག་གི་རིན་པོ་ཆེ་བདུན་གྱི་རང་བཞིན་རྣམས་ཀྱིས་ལེགས་པར་རྣམ་པར་གཡོགས་པ། ཤིན་ཏུ་དགའ་བ་དང་ལེགས་པར་མཉམ་  
པའི་ས་ཕྱོགས་ཀྱི་མཆོག་ཏུ་དགའ་བ་རྣམས་ཕྱི་བཞིན་རྗེས་སུ་འབྲང་བའི་འཁོར་དང་བཅས་པ་རྣམས་མཆོག་ཏུ་ངོ་མཚར་བས་རྣམ་པར་གཡེངས་པའི་མིག་གིས་མཐོང་  
བར་འགྱུར་རོ། །ནགས་དེར་ལྷ་དེས་གང་དག་ཁོ་ན་མཐོང་བར་གྱུར་པ་དེ་ག་ཁོ་ན་འདོད་པ་སྡུག་པ་ཡིད་དུ་འོང་བ་མཐོང་བར་འགྱུར་རོ། །གང་དག་ཁོ་ན་ཐོས་པ་དེ་དག་  
ཉིད་འདོད་པ་སྡུག་པ་ཡིད་དུ་འོང་བ་ཡིད་མངོན་པར་དགའ་བ་རྣམས་ཐོས་པར་འགྱུར་རོ། །དེས་གང་དང་གང་ཉིད་སྣོམ་པར་བྱེད་པ་ན་དེ་དང་དེ་ཉིད་འདོད་པ་དགའ་བ་  
  
  
།རྣམ་པ་དུ་མ་དེ་དག་རྣམས་ལས་དེས་གང་ཁོ་ན་སེམས་པར་བྱེད་པ་དེ་དག་ཉིད་འདོད་པ་དགའ་བ་ཡིད་དུ་འོང་བ་རྣམས་མྱོང་བར་བྱེད་པ་  
ཡིན་ནོ༑ ༑རབ་ཀྱི་ཕུལ་གྱི་ལྷ་རྫས་ཀྱི་རིའི་རོ་གཅིག་ཕུན་སུམ་ཚོགས་པ་ལས་ཀྱང་དེ་གང་ཁོ་ན་ཉན་པར་བྱེད་པ་དེ་དང་དེ་ཉིད་རྣམ་པར་དུ་མར་དགའ་བ་ཡིད་དུ་འོང་བ་རྣམས་  
ཐོས་པར་འགྱུར་རོ། །དེ་དག་དང་གང་ལ་རེག་པར་བྱེད་པའམ་གང་དག་གང་ཉིད་སེམས་པར་བྱེད་པ་དེ་དང་དེ་ཉིད་འདོད་པ་དགའ་བ་ཡིད་དུ་འོང་བ་རྣམས་འདིའི་སེམས་  
བསྐྱེད་པ་དང་དུས་གཅིག་ཁོ་ནར་འདི་ལ་ཕུན་སུམ་ཚོགས་པར་འགྱུར་རོ། །དེ་ལྟར་འདི་འདོད་པ་རྣམས་ཐམས་ཅད་ཀྱི་འཆིང་བས་བཅིངས་ནས་རབ་ཏུ་རྒྱ་ཆེ་བའི་བདེ་བ་དང་  
ལྡན་པ་ནི། དེ་ལ་ཕྱི་བཞིན་རྗེས་སུ་འགྲོ་བའི་འཁོར་རྣམས་དང་བཅས་ནས་རྣམ་པ་དུ་མ་དང་རྣམ་པར་རྟོག་པ་དུ་མའི་སའི་ཆ་རྣམས་ལ་ལྷ་ཡུལ་གྱི་བྱའི་ཚོགས་ཀྱིས་ཁྱད་  
པར་གྱི་སྒྲ་འདོན་པའི་ནགས་ཚལ་ཆེན་པོ་དེ་ལ་ཞུགས་པར་གྱུར་ཏོ་།དེ་ཞུགས་པར་གྱུར་པ་ན་པདྨའི་རྫིང་བུ་རྣམ་པ་སྣ་ཚོགས་པར་མཛེས་པ་རྣམས་དང། ས་གཞིའི་ཆ་  
ཤས་ལེགས་པར་རྣམ་པར་ཕྱེ་བ་རྣམས་དང། དེ་ལས་ཤིན་ཏུ་ཆེས་ལྷག་པར་བསྟར་བའི་ས་ཕྱོགས་ཀྱི་ཆ་གཞན་རྣམས་ཉིད་ཀྱང་རབ་ཏུ་མཐོང་ངོ། །པདྨའི་རྫིང་བུ་དེ་དག་  
  
  
༄༅། །རྣམས་ཀྱི་མཛེས་པར་གྱུར་པ་རྣམས་ནི། འདི་ལྟ་སྟེ། པདྨ་ལ་ལ་ནི། བཻ་ཌཱུརྱའི་ཡུ་བ་ལ་གསེར་གྱི་འདབ་མ་རྡོ་རྗེའི་རང་བཞིན་གྱི་ཟེ་འབྲུ་དེ་བཞིན་དུ་  
ཨིནྡྲ་ནཱི་ལའི་རང་བཞིན་གྱི་ལྟེ་བ་རྣམས་ཡིན་ཏེ། ཤིན་ཏུ་འཇམ་པ་རྣམས་ཡིན་ནོ། །དེ་བཞིན་དུ་གཞན་དག་རྣམས་ཀྱང་བཻ་ཌཱུརྱའི་འདབ་མ་དང། གསེར་གྱི་རང་  
བཞིན་གྱི་ཡུ་བ་དང། དངུལ་གྱི་རང་བཞིན་གྱི་སྙིང་པོ་དང་པདྨ་རཱ་གའི་ཟེ་བ་དང་ལྡན་པ་རྣམས་ལ་རྣམ་པ་སྣ་ཚོགས་པའི་བུང་བའི་ཚོགས་རྣམས་ཀྱིས་རྣམ་པར་བརྗོད་པའི་  
སྒྲ་འབྱིན་པར་ཉན་པར་འོས་པར་སྙན་པས་དགའ་བར་གྱུར་པ་རྣམས་དང། འདབ་མ་རྣམ་པར་བཀྲ་བར་གྱུར་པའི་པདྨའི་འདབ་མ་རྣམས་ནི། རིན་པོ་ཆེ་བདུན་གྱིས་རྣམ་  
པར་སྤྲས་པ་དང། གསེར་གྱི་འདབ་མ་རྣམས་ཀྱང་ལེགས་པར་རྣམ་པར་ཕྱེ་བ་དང། ལྟེ་བ་རྣམས་ཀྱང་དེ་ཁོ་ན་བཞིན་དུ་སྣ་ཚོགས་པར་ལེགས་པར་ཕྱེ་བ་རྣམས་ཀྱང་  
འདི་ལྟ་སྟེ། ཨིནྡྲ་ནཱི་ལ་དང། པདྨ་རཱ་ག་དང། བཻ་ཌཱུརྱ་དང། གསེར་དང། མུ་སཱ་ར་གལྤ་དང། ཤེལ་དང། མ་ཧཱ་ནཱི་ལ་རྣམས་ཀྱི་ཁ་དོག་སྣ་ཚོགས་པའི་ཁ་དོག་དེ་དག་  
རྣམས་དང་ཆ་འདྲ་བའི་འོད་ཟེར་གྱིས་ཉེ་བར་གསལ་བར་བྱས་པའི་བདག་ཉིད་ཅན་རྣམས་ཡིན་ནོ། །དེ་ལ་སྙིང་པོ་རྣམས་ཀྱང་འདི་ལྟ་སྟེ། གཅིག་ཇི་ལྟ་བ་བཞིན་དུ་མ་  
  
  
དབྱིབས་དང་ལྡན་པའི་ཁ་དོག་ཅན་རྣམས་ཡིན་ནོ། །དེས་པདྨའི་རྫིང་བུ་དེ་དག་རྣམས་མཐོང་བ་དང། གཟུགས་དེ་དག་  
རྣམས་མཐོང་བ་དེ་ལྟ་བར་བྱེད་པ་ཉིད་ཀྱིས་ངོམས་པར་མི་འགྱུར་རོ། །དེས་ཇི་ལྟ་ཇི་ལྟར་ཡུལ་དེ་དག་རྣམས་མངོན་པར་མཐོང་བར་གྱུར་པ་དེ་ལྟ་དེ་ལྟར་འདིའི་སྲེད་པ་རྣམ་པར་  
འཕེལ་བར་འགྱུར་ཏེ། མར་བཏབ་པར་གྱུར་པའི་མི་བཞིན་དུ་ངོམས་པ་སྐྱེ་བར་འགྱུར་བ་མ་ཡིན་ནོ། །ཚིམ་པ་མེད་པ་རྣམས་ལའང་བདེ་བ་ག་ལ་ཡོད། བདེ་བ་དང་བྲལ་བ་རྣམས་  
ལའང་ཞི་བ་ག་ལ་ཡོད། སྲེད་པ་དང་བཅས་པ་རྣམས་ལ་ནི། གར་ཡང་ཞི་བ་སྐྱེ་བར་མི་འགྱུར་རོ། །དེ་ཇི་ལྟ་ཇི་ལྟར་བདེ་བ་རྣམས་ཐོབ་པར་གྱུར་པ་དེ་ལྟ་དེ་ལྟར་འདིའི་སྲེད་པ་རྣམས་  
རྣམ་པར་འཕེལ་བར་འགྱུར་བ་ཡིན་ཞིང། དེ་ལྟ་དེ་ལྟར་སྲེད་པ་རྣམས་གོང་དུ་ཁྱད་པར་དུ་འགྱུར་རོ། །ཇི་ལྟ་ཇི་ལྟར་ཡང་ཚིམ་པ་མེད་པར་གྱུར་པ་དེ་ལྟ་དེ་ལྟར་རྣམ་པར་ངོམས་  
པ་མེད་པས་ཁྱད་པར་དུ་སྡུག་བསྔལ་བར་འགྱུར་རོ། །དེ་སྡུག་བསྔལ་བ་ལ་བདེ་བར་མངོན་པར་ང་རྒྱལ་བའི་འདོད་པའི་མེ་རྣམས་ཀྱིས་བསྲེགས་པར་གྱུར་པས། ཕྱིར་ཡང་ནགས་  
དེ་ཉིད་དུ་འཇུག་པར་བྱེད་པ་ན་ནགས་ཚལ་གྱི་ནང་ན་ཚང་ཚིང་གི་ཁྱད་པར་རབ་ཏུ་མང་པོ་རྣམས་དེས་མཐོང་བར་གྱུར་པ་ལ་རྣམ་པར་འདྲེས་པའི་འོད་ཟེར་ཀུན་ནས་འབར་  
  
  
༄༅། །བར་གྱུར་པ་རྣམས་སོ། །ཁ་ཅིག་ནི། ལྷའི། ཁ་ཅིག་ནི། མེ་ཏོག་གི་འོད་ཀྱིས་ཀུན་ཏུ་གསལ་བར་བྱེད་པ་སྟེ། ཁ་དོག་རྣམས་མངོན་པར་མཐོང་ནས་ཉེ་  
འཁོར་ཀུན་ཏུ་མིག་རྒྱང་བསྲིངས་པས་དེ་ཡུལ་ལྔའི་མེ་ཏོག་རྣམས་ཀྱི་ནང་དུ་འགྲོ་བར་བྱེད་དོ། །འདོད་པའི་བདེ་བ་རྣམས་ཀྱིས་ཚིམ་པ་མེད་པར་སླར་ཡང་ནགས་དེ་ཉིད་དུ་  
འཇུག་པར་བྱེད་པ་ན། དེས་ནོར་བུའི་རང་བཞིན་གྱི་གཅལ་རྣམས་དང་གསེར་དང་ཤེལ་གྱི་རང་བཞིན་གྱི་མདོག་དང། ཛམྦུ་ཆུ་བོ་དང་རྣམ་པར་བྲལ་བའི་མདོག་དང་  
འཇམ་པ་ཤིན་ཏུ་འཇམ་པར་གྱུར་པའི་མྱུ་གུ་ལྔ་འབྱུང་བར་འགྱུར་བའི་ཆུ་ཀླུང་ན་རྣམ་པ་སྣ་ཚོགས་པ་ཟབ་པ་རྣམས་མཐོང་བར་གྱུར་ཏོ། །གཞན་ཡང་ཡུལ་ཕྱོགས་གཞན་  
དག་རྣམས་ལའང་མཐོང་སྟེ། མཚོ་རབ་ཏུ་དང་བར་གྱུར་པ་དངུལ་གྱི་རང་བཞིན་ཉིད་ཀྱི་ཆུས་ཡོངས་སུ་གང་བར་གྱུར་པ་རིན་པོ་ཆེའི་རང་བཞིན་གྱི་གཅལ་རྣམས་ལེགས་  
པར་བཀྲམ་པ་འོད་ཟེར་རྣམས་ཀྱང་རྟག་ཏུ་འབྱིན་པར་གྱུར་པས་ཉེ་བར་མཛེས་པར་བྱས་པ་དེ་ན་ངང་པ་དང་ཀཱ་རཎྜ་བ་དང་ཙཀྲ་བཱ་ཀ་རྣམས་ཀྱིས་ཉེ་བར་མཛེས་པར་བྱས་  
པ་དང། ཉེ་འཁོར་རྣམས་ནའང་པདྨའི་རྫིང་བུ་རྣམས་ཀྱིས་ཉེ་བར་མཛེས་པ། འགྲམ་དུ་སྐྱེས་པའི་ལྗོན་ཤིང་རྣམས་ཀྱིས་ཀྱང་ཉེ་འཁོར་རྣམས་རབ་ཏུ་ཁྱབ་པར་གྱུར་པའང་  
  
  
ཚོགས་པའི་རབ་ཀྱི་ཕུལ་དུ་ཕྱིན་པ་སྒྲ་རྣམས་དང་ལྡན་པའི་བྱ་རྣམས་ཀྱིས་ཉེ་བར་མཛེས་པར་བྱས་པས་ཀྱང་མཚོ་འདི་  
ནི༑ མཛེས་པར་གྱུར་པ་ཡིན་ནོ། །མཛེས་པར་གྱུར་པ་དེ་དག་རྣམས་མངོན་སུམ་དུ་མཐོང་བར་གྱུར་ནས་གཞན་ཡང་རབ་ཏུ་ཞུགས་པར་གྱུར་པ་ན་ལྷ་གསར་དུ་སྐྱེས་པས་ནགས་དེ་  
ན་མཐོང་བ་རྣམས་ལ་ཨུཏྤ་ལའི་ཚལ་རྣམས་ལྷའི་བུང་བས་ཉེ་བར་མཛེས་པར་གྱུར་པ་རྣམས་དང། རིན་པོ་ཆེ་བདུན་གྱི་རང་བཞིན་གྱི་སྒྲོ་རྣམ་པར་བཀྲ་བ། ཆུ་ལ་རྣམ་པར་སྣ་  
ཚོགས་པའི་བྱ་རྣམས་ཀྱིས་བསྟེན་པར་བྱས་པ། ལེགས་པར་རབ་ཏུ་བརྩོན་པ་རྣམས་ཀྱིས་འདམ་དང་ངེས་པར་བྲལ་བའི་ཆུ་ཡན་ལག་བདུན་གྱི་ཡོན་ཏན་ཕུན་སུམ་ཚོགས་པ་དང་  
ཙཀྲ་བཱ་ཀའི་ཡོན་ཏན་ཕུན་སུམ་ཚོགས་པ་དང་ཙཀྲ་བཱ་ཀའི་ཚོགས་རྣམས་ཟུང་དུ་གྱུར་པ་རྣམས་ཀྱིས་ཡོངས་སུ་གང་བ་དང། ཉེ་འཁོར་ན་ཡང་ཀླུང་དུ་སྐྱེས་པར་གྱུར་པ་མཆོག་ཏུ་དྲི་  
ཞིམ་པར་དབྱིབས་སྣ་ཚོགས་རྣམས་སུ་སྐྱེས་པའི་འདབ་མའི་ཤིང་གིས་ཉེ་བར་མཛེས་པ་སྟེ། དེ་དག་རྣམས་ཀྱིས་ཨུཏྤ་ལའི་ཚུལ་འདི་དག་རྣམས་མང་པོར་ལྷང་ངེར་གྱུར་པ་ཡིན་  
ནོ༑ ༑གཞན་ཡང་ལྷ་གསར་དུ་སྐྱེས་པ་དེས་ནགས་དེ་ཉིད་དུ་ཞུགས་པར་གྱུར་པ་ན་ལྷ་རྫས་ཀྱི་བདུད་ཀྱིས་རབ་ཏུ་གང་བའི་ཆུ་བོ་ཉེ་འཁོར་ན་ལེགས་པར་འབབ་པ་མཐོང་བར་གྱུར་  
  
  
༄༅། །ཏེ༑ གཞན་ཡང་ཞུགས་པར་གྱུར་པ་ན་ལྷ་གསར་དུ་སྐྱེས་པས་དེ་དག་ཉིད་ལས་གཞན་པ་རྣམས་མཐོང་བ་ལ། དེ་བཞིན་དུ་རྣམ་པ་སྣ་ཚོགས་པའི་ཁ་  
དོག་གི་བདུད་རྩི་དེ་དག་རྣམས་འདམ་གྱིས་ཤིན་ཏུ་གཙང་བ་སྒྲ་སི་ལི་ལི་སྒྲོག་པའི་བཏུང་བའི་ཆུ་བོ་བརྒྱ་ཕྲག་རྣམས་དང། ཅི་སྟེ་ན་སྟོང་ཕྲག་རྣམས་ཀྱང་ཉེ་འཁོར་དག་  
ན་རབ་ཏུ་འབབ་པ་དང། བཏུང་བ་མྱོས་པར་འགྱུར་བ་རྣམས་ལ་ཀུན་ཏུ་ཆགས་པའི་བྱ་རྣམས་ཀྱིས་ཉེ་བར་མཛེས་པ་རྣམས་ཡིན་ནོ་།གཞན་ཡང་རབ་ཏུ་ཞུགས་པར་གྱུར་  
པ་ཉིད་ན་ལྷ་གསར་དུ་སྐྱེས་པ་དེ་མ་ཡིན་པ་རྣམས་རབ་ཏུ་མཐོང་བ་ནི། ཐང་ལ་སྐྱེས་པར་གྱུར་པ་རྣམ་པ་སྣ་ཚོགས་པ་གཟུགས་དང་དབྱིབས་དང་འདབ་མ་དང་སྙིང་པོ་དང་  
དྲི་དང་ཁ་དོག་རྣམས་དང་ལྡན་པ་བུང་བ་རྣམས་ཀྱིས་ཉེ་བར་མཛེས་པར་བྱས་པའི་མེ་ཏོག་གིས་ནགས་ཆེན་པོའི་ཁྱད་པར་དུ་བརྒྱན་པ་ལྟ་བུར་གྱུར་པ་ཡིན་ནོ། །ནགས་དེ་  
དག་ནི༑ རང་བཞིན་གྱིས་ཀྱང་ཤིན་ཏུ་དྲི་ཞིམ་པ་ཡིན་པ་དེ་དག་རྣམས་ཀྱི་དྲིས་ཕྱིར་ཞིང་ཤིན་ཏུ་ལྷག་པར་ཡང་དྲི་མཆོག་ཏུ་ཞིམ་པར་བྱེད་དོ། །གཞན་ཡང་ལྷ་གསར་  
དུ་སྐྱེས་པ་དེ་ལྷན་ཅིག་སྤྱོད་པ་རྣམས་དང་བཅས་པ་རྣམས་ཀྱིས་རབ་ཏུ་མཐོང་བར་གྱུར་པ་དག་ལ། ནགས་ཀྱི་ནང་དག་ན་མཐོན་པོར་གྱུར་པ་རིའི་རྩེ་མོ་རྣམས་རིན་པོ་  
  
  
བཀྲ་བ་འབབ་ཆུ་བརྒྱ་སྟོང་ཕྲག་ལེགས་པར་འབྱུང་བ་རྣམས་ཀྱིས་སྣང་བར་བྱེད་པ་དང་ལྡན་པས་རིའི་རྩེ་མོ་རྣམས་  
རྟག་པར་ཡང་མཛེས་པར་གྱུར་པ་དང་ཤིང་གེལ་བ་རྣམས་ཀུན་ནས་དུང་བས་རྣམ་པར་གསལ་ཞིང་འབར་བར་བྱེད་དོ། །ཁུ་བྱུག་གི་སྒྲ་དགའ་བར་འགྱུར་བ་རྣམས་དང། རྣ་  
པ་སྣ་ཚོགས་པའི་རིན་པོ་ཆེ་མཆོག་ཏུ་འབར་བ་ཀུན་ཏུ་སྣང་བར་བྱེད་པའི་འོད་ཟེར་དང་ལྡན་པའི་བྱ་བརྒྱ་སྟོང་ཕྲག་དུ་མ་རྣམས་བལྟ་བར་སྡུག་ཅིང་རྣམ་པར་བརྗོད་པའི་སྒྲ་  
མཉན་པར་འོས་པ་རྣམས་དང། དེ་བཞིན་དུ་དྲི་དང་ལྡན་པའི་མེ་ཏོག་བརྒྱ་སྟོང་ཕྲག་དུ་མ་རྣམས་དང་ལྡན་པའི་རིའི་ཁྲོད་རྣམས་ཀྱིས་ཀྱང་ཇི་ལྟར་ཛམྦུའི་གླིང་ན་རང་གི་འོད་ཟེར་  
གྱི་གཟི་བརྗིད་ཀྱིས་ནམ་མཁའི་དཀྱིལ་བརྟོལ་བ་བཞིན་དུ་ལངས་ནས་གནས་པའི་ཉི་མ་དང་ཟླ་བ་འདི་དག་གིས་རྣམ་པར་མཛེས་པར་བྱེད་པ་དེ་བཞིན་དུ་ཀུན་ཏུ་གསལ་བར་བྱེད་  
དེ་འོད་ཟེར་རྣམས་ཐམས་ཅད་ཀྱང་དུ་མར་རྣམ་པར་བཀྲ་བའི་འོད་ཟེར་རྣམས་ཡིན་པས་འཐབ་བྲལ་བའི་ས་རྣམས་ལས་འོད་ཟེར་གོང་དུ་འཕེལ་བའི་ཁྱད་པར་གྱིས་ཕྱིར་  
ཞིང་ཉིད་དུ་ཤིན་ཏུ་ཆེས་ལྷག་པར་གསལ་བར་བྱེད་དོ། །རྣམ་པར་བཀྲ་བའི་འོད་ཟེར་དུ་མ་རྣམས་ཆ་ཤས་སུ་རྣམ་པར་ཕྱེ་བ་དེ་དག་རྣམས་ཀྱང་ལྷ་གསར་དུ་སྐྱེས་པ་དེས་  
  
  
༄༅། །ལེགས་པར་མཐོང་ཞིང། རིའི་རྩེ་མོ་དེ་དག་རྣམས་ཀྱང་ལེགས་པར་མཐོང་ནས་ཕྱིར་ཉིད་ཀྱང་ལྷན་ཅིག་སྤྱོད་པ་རྣམས་དང་བཅས་ཏེ་མང་དུ་རྣམ་པར་  
བཀྲ་བའི་ནགས་དེར་འཇུག་པར་བྱེད་དོ། །དེ་ནགས་དེར་ཇི་ལྟ་ཇི་ལྟར་རབ་ཏུ་འཇུག་པར་བྱེད་པ་དེ་ལྟ་དེ་ལྟར་ཆེས་དགའ་བར་འགྱུར་བ་རྣམས་མཐོང་བར་འགྱུར་རོ། །དེ་ན་  
ཡང་དེ་ལས་གཞན་པའི་ཡོན་ཏན་གྱི་ཚོགས་དུ་མ་རྣམས་ཕུན་སུམ་ཚོགས་པ་ལ་སྒྲ་འཕང་མཐོ་བར་རུང་བ་དང་སྙན་ཞིང་འཇེམ་ལ་འཁྱིམ་པ་དང་མི་ཐོན་པ་ལྟར་བརྒྱལ་  
བ་ལ་སོགས་པའི་སྒྲ་དབྱངས་མང་པོ་ཕུན་སུམ་ཚོགས་པ་རྣམས་སོ་།ཇི་ལྟར་སྒྲ་འདི་དག་རྣམས་དང་ཉེ་བར་གྱུར་ཅིང་དེས་སྒྲ་དེ་དག་རྣམས་ཐོས་པར་གྱུར་པས་ཤིན་ཏུ་  
ལྷག་པར་ཡིད་ཆེས་རབ་ཏུ་དགའ་བར་གྱུར་པས་རིངས་པ་ཉིད་དུ་ལེགས་པར་ཞུགས་པ་ན་ལྷའི་ཚོགས་སྔར་མ་མཐོང་བ་རྣམས་ཀྱི་ཅ་ཅོའི་སྒྲས་མིག་རབ་ཏུ་རྣམ་པར་གདངས་  
ནས་དེ་གང་གི་ཚེ་ཉེ་འཁོར་རྣམས་སུ་ལེགས་པར་ཞུགས་པ་དེའི་ཚེ་ན་ཤིན་ཏུ་ལྷག་པར་གྱུར་པའི་ནགས་ཚལ་གྱི་ཕྲེང་བ་མཛེས་པ་རྣམས་མཐོང་བ་ནི། རབ་ཏུ་རྣམ་པར་  
གྱེས་པའི་བཻཌཱུརྱའི་ལྗོན་ཤིང་མཆོག་ཏུ་འབར་བ་རྣམས་ཀྱིས་ཉེ་བར་མཛེས་པ་དང། དེ་བཞིན་དུ་ཨིནྡྲ་ནཱི་ལའི་ཤིང་གི་ཚོགས་རྣམས་ཀྱིས་ཉེ་བར་མཛེས་པར་བྱས་པ་  
  
  
ནོ། །གཞན་ཡང་ལྷ་དེ་ཉིད་ཀྱིས་ལེགས་པར་མཐོང་བ་རྣམས་རིན་པོ་ཆེ་བདུན་གྱིས་རྣམ་པར་བཀྲ་བར་བྱས་པ། པདྨའི་  
རྫིང་བུ་རྣམས་ཀྱིས་ཉེ་བར་མཛེས་པའི་ནགས་ཀྱི་རྒྱལ་པོ་རྣམ་པར་མཛེས་པ་རྣམས་སོ། །དེ་དག་རྣམས་ཐམས་ཅད་ནའང་རྟག་པར་རྒྱུན་མི་འཆད་པར་ཀུན་ཏུ་རྟོག་པ་རྣམ་པ་སྣ་  
ཚོགས་པའི་ཆེས་ལྷག་པ་རྣམས་ཀྱི་རྒྱན་དང་ཆ་བྱད་རྣམས་དང་ལྡན་པ། དཔེ་མེད་པར་གཟུགས་དང་ལང་ཚོ་ལ་བབ་ཅིང་རྒྱན་དང་ཆ་བྱད་རྣམས་དང་ལྡན་པའི་ལྷ་དང་ལྷ་མོའི་ཚོགས་  
བརྒྱ་སྟོང་གིས་ཡོངས་སུ་གང་བས་རྣམ་པར་མཛེས་པའི་ཚོགས་རྣམས་ལ་ལྷ་རྣམས་འགའ་ཞིག་ནི། ཀུན་ནས་གནས་ཏེ་མྱོས་བྱེད་ཀྱི་སྐྱོན་དང་རྣམ་པར་བྲལ་བར་གྱུར་པའི་ལྷ་རྫས་  
ཀྱི་རོ་དང་དྲི་དང་རེག་བྱའི་བདེ་བ་རྣམས་སྐྱེད་པར་བྱེད་པའི་མྱོས་བྱེད་དེ་དག་རྣམས་འཐུང་བར་བྱེད་ཅིང་རྒྱགས་པ་ལ་དོན་གཅིག་པར་གྱུར་པའི་ལྷན་ཅིག་སྤྱོད་པའི་འཁོར་རྣམས་དང་  
བཅས་ནས་ཁ་དོག་རྣམ་པ་སྣ་ཚོགས་པར་གྱུར་པའི་ནགས་ཀྱི་ཕྲེང་བ་མཛེས་པ་རྣམས་ལ་རྩེ་དགའ་བར་བྱེད་དོ། །ཚོགས་པ་གཞན་རྣམས་ཉིད་ནི། རྣམ་པར་འདྲེས་པའི་འོད་ཟེར་  
གྱིས་ལེགས་པར་གསལ་བར་བྱས་པའི་ནགས་མཛེས་པ་ཆ་ཤས་རྣམ་པར་བཀྲ་བ་རྣམས་ལ་འཚེར་བག་དང་ལྡན་པའི་ལུས་ཅན་རྣམས་རྩེ་དགའ་བར་བྱེད་དོ། །ལྷ་གཞན་  
  
  
༄༅། །དག་རྣམས་ཀྱང་དེ་ཁོ་ན་བཞིན་དུ་ལྷན་ཅིག་སྤྱོད་པ་རྣམས་དང་བཅས་པས་རང་དང་གཞན་རྣམས་ལའང་མཆོག་ཏུ་དགའ་བར་འགྱུར་བའི་ལྗོན་ཤིང་གིས་  
རབ་ཏུ་གང་བའི་ནགས་ཀྱི་ཕྲེང་བ་མཛེས་པ་རྣམས་ལ་རོལ་མོའི་ཆ་བྱད་རྣམས་དང་གར་དང་རྔ་སྒྲ་དང་བཅས་པའི་ལྷ་རྫས་ཀྱི་འདོད་པའི་ཡོན་ཏན་ལྔ་རྣམས་ཀྱི་ལྷ་རྫས་རྣམས་  
དང་ཉེ་བར་ལྡན་ནོ། །དེ་བཞིན་དུ་རིན་པོ་ཆེ་བདུན་གྱིས་རང་བཞིན་གྱི་ལྗོན་ཤིང་གཞན་དག་རྣམས་ཀྱི་ཚང་ཚིང་རྣམས་དང་བར་རྣམས་སུ་སོང་བར་གྱུར་ནས་དེ་ཁོ་ན་བཞིན་  
དུ་དགའ་བར་བྱེད་དེ། རྡ་སྐད་ཡན་ལག་ལྔ་དང་ལྡན་པ་རྣམས་ཀྱིས་དེ་དག་རྣམས་ལ་ཡིད་སོང་བ་དེ་དག་རྣམས་ལ་རྗེས་སུ་ཆགས་ཤིང་རྗེས་སུ་འགྲོ་བ་དཔེ་མེད་པའི་ལྷ་རྫས་  
ཀྱི་བདེ་བ་རྣམས་ལ་ཀུན་ནས་ཆགས་པར་གྱུར་པ་ལྷན་ཅིག་རྒྱུ་བར་བྱེད་པའི་འཁོར་རྣམས་དང་བཅས་པས་རྔ་སྐད་ཡན་ལག་ལྔ་དང་ལྡན་པ་གླུ་དང་སྦྲུགས་པའི་རོལ་མོ་  
ལ་ཡིད་ཀུན་ནས་ཆགས་པར་གྱུར་པ། བདེ་བས་སྙིང་ཀུན་ཏུ་གང་བ་ཉིད་ཀྱིས་རྩེ་དགའ་བར་བྱེད་པས་ཀྱང་ཚིམ་པ་མེད་པའི་འབྲས་བུའི་སྲེད་པ་རྣམས་ལ་རྣམ་པར་  
ཆགས་པའི་ཡིད་ཅན་རྣམས་མཐུན་པས་སྙིང་ཀུན་ཏུ་རྒྱས་པར་རྩེ་དགའ་བར་བྱེད་པའི་འདོད་པ་རྣམས་ཉིད་ཀྱིས་ཀྱང་ངོམས་པ་མེད་པ་སྲེད་པས་རྣམ་པར་འཆེལ་  
  
  
ཡིན་པའི་འདོད་པའི་ཆུ་བོ་རྣམས་སུ་ནུབ་པ་ཡིན་ནོ། །དེ་བཞིན་དུ་པདྨའི་ནགས་གཞན་རྣམས་ལ་ལྷན་ཅིག་ཏུ་སྐྱེས་  
པར་གྱུར་པའི་པདྨའི་འདབ་མའི་ལྡེབས་རྣམས་སུ་ལེགས་པར་གནས་པར་བྱས་ནས་མྱོས་བྱེད་འཐུང་བར་བྱེད་དེ། འོན་ཀྱང་མྱོས་བྱེད་ཀྱི་ཉེས་པ་རྣམས་ཀྱིས་ཀྱང་ཀུན་ཏུ་གོས་  
པར་ནི་མི་འགྱུར་རོ། །དྲི་ཞིམ་པོ་དང་རེག་བྱ་དང་ཁ་དོག་རྣམས་དཔེ་མེད་པར་གྱུར་པའི་བཏུང་བ་དེ་དག་རྣམས་ཀྱིས་ཡིད་ལེགས་པར་ཆགས་པས་བསྒོས་པ་ཡིན་ནོ། །ཡང་  
གཞན་དག་རྣམས་ནི། སྣ་ཚོགས་པའི་འབབ་ཆུ་རྣམས་ཀྱི་ངོས་གཉིས་སུ་ལྷ་དེ་དག་རྣམས་ཕན་ཚུན་དུ་གྲོགས་སུ་གྱུར་པས་དཔེ་མེད་པའི་ལྷ་རྫས་ཀྱི་བདེ་བ་རྣམ་པ་དུ་མ་རྣམས་  
ལ་ཉེ་བར་ལོངས་སྤྱོད་པར་བྱེད་དོ། །གཞན་ཡང་ལྷ་གསར་དུ་སྐྱེས་པ་དེས་མཐོང་བར་གྱུར་པ་རྣམས་ལ་གསེར་དང་བཻ་ཌཱུརྱའི་རང་བཞིན་རྣམས་ལ་ནོར་བུའི་སྟེགས་བུ་རྣམས་  
སུ་དང། ཁང་བུའི་ཕྲེང་བ་རྣམས་ལ་དགའ་བར་བྱེད་དོ། །དགའ་བར་བྱེད་པའང་ཕན་ཚུན་དུ་གྲོགས་སུ་གྱུར་པ་སྟེ། འདོད་པ་རྣམས་ལ་དོན་གཅིག་པ་ལེགས་པར་བྱས་པའི་  
ལས་རྣམས་ཀྱིས་དམན་པ་དང། བར་མ་དང། ཁྱད་པར་དུ་འཕགས་པར་གྱུར་པའི་གཟུགས་དང་ལང་ཚོ་དང་བདེ་བ་རྣམས་ལ་ལས་རྣམས་དབང་པོར་གྱུར་པས་མཆོག་ཏུ་  
  
  
༄༅། །ལེགས་པར་ཞུགས་པ་རྣམས་ཁྱད་པར་མཚུངས་པ་མེད་པའི་ཡན་ལག་ལྔ་པའི་བདེ་བ་རྣམས་ཀྱིས་ཉེ་བར་འཚོ་བར་བྱེད་དོ། །དེ་ནས་ལྷ་དེས་སྔར་མཐོང་མ་  
མྱོང་པའི་རྣམ་པ་དུ་མར་དགའ་བར་གྱུར་པ་དེ་དག་རྣམས་ནི། སྔར་བཞིན་ནོ། །ཡང་ལྷ་དེ་ཉེ་འཁོར་རྣམས་ན་རྩེ་བར་གྱུར་པ་ལས་མི་མཉམ་པའི་བདེ་བ་ཕུན་སུམ་ཚོགས་  
པ་རྣམས་དང་ལྡན་པའི་ལྷ་རྣམས་གང་ཡིན་པ་དེའི་ཚོགས་དེར་རབ་ཏུ་དགའ་བར་གྱུར་པའི་ཡིད་ཀྱིས་ལྷན་ཅིག་སྤྱོད་པ་རྣམས་དང་བཅས་པ་མྱུར་བར་འགྲོ་བར་བྱེད་དོ། །  
ལྷ་རྣམས་ཀྱིས་ཀྱང་ཕུལ་དུ་བྱུང་བའི་རྒྱན་དང་ཆ་ལུགས་དང་གཟུགས་ཕུན་སུམ་ཚོགས་པར་གྱུར་པའི་སྔ་ན་མ་མཐོང་བ་དེ་ལ་ངོ་མཚར་བར་གྱུར་པས་མིག་ཤིན་ཏུ་  
ཁྱད་པར་དུ་ཧར་ཧར་པོར་བྱེད་དོ། །ལྷ་དེའང་ལྷ་དེ་དག་རྣམས་ལ་ཉེ་བར་བརྟེན་ནས་ཡིད་ཆེས་རབ་ཏུ་དགའ་བར་འགྱུར་རོ། །དེ་དག་རྣམས་ཀྱིས་ཀྱང་ཕན་ཚུན་དུ་ཉེ་བར་རྟེན་  
པར་བྱེད་དེ། ཕན་ཚུན་དུ་ངེས་པར་གནོན་པ་མེད་པར་ཉེ་བར་འགྲོ་བའི་ཡིད་དང། ལྷན་ཅིག་རྗེས་སུ་སྤྱོད་པ་དང་བཅས་པ་རྣམས་ཀྱང་རྗེས་སུ་ཆགས་པར་གྱུར་པའི་ཡིད་  
ཀྱིས་རྣམ་པར་མཛེས་པའི་ནགས་ཀྱི་རྒྱལ་པོ་རྣམས་ནས་རྣམ་པར་མཛེས་པའི་ནགས་ཀྱི་རྒྱལ་པོ་རྣམས་དང། ནགས་ལས་ནགས་རྣམས་སུ་དང། གསེར་གྱི་རང་བཞིན་གྱི་  
  
  
རི་བོའི་རྩེ་མོ་རྣམས་ལ་རི་བོའི་རྩེ་མོ་རྣམས་སུ་དང། པདྨའི་ཚལ་རྣམས་ནས་པདྨའི་ཚལ་རྣམས་སུ་དང། ཟས་ཀྱི་ཆུ་བོ་རྣམས་ནས་ཟས་ཀྱི་ཆུ་བོ་རྣམས་ལ་དང། དེ་བཞིན་  
དུ་འབབ་ཆུ་རྣམས་ནས་འབབ་ཆུ་རྣམས་ལ་ཆུ་བོ་དག་ཏུའང་ཀུན་ནས་ཉེ་བར་འགྲོ་བར་བྱེད་དེ། གཞན་ཡང་འདྲ་བ་མ་ཡིན་པ་རྣམས་དཔེ་རྣམས་ཀྱིས་ཇི་ལྟ་བ་བཞིན་དུ་བརྗོད་པར་  
སླ་བའང་མ་ཡིན་ནོ། །དེ་ལྟར་ལྷའི་ཚོགས་དེ་དག་རྣམས་ཐམས་ཅད་ཀྱང་དགའ་རངས་པར་བྱེད་དོ། །དེ་ལྟར་དེ་དག་ཏུ་དུས་ཤིན་ཏུ་རིང་བར་རྩེས་པར་གྱུར་ནས་གང་ན་ཐམས་ཅད་  
ཀྱི་སྙིང་པོ་ཞེས་བྱ་བའི་རི་ཡོད་པ་དེར་ཀུན་ཡང་ཉེ་བར་འགྲོ་བར་བྱེད་དོ། །རི་དེའང་རི་ཐམས་ཅད་ནས་གསེར་གྱི་ཁམས་དང་ལྡན་པ་འབབ་ཆུ་དང་པདྨའི་ཚལ་དང་ཁྲུས་ཀྱི་རྫིང་བུ་  
རྣམ་པ་དུ་མ་རྣམས་ཕུན་སུམ་ཚོགས་པ་ནགས་དང་ཉེ་བའི་ནགས་རྣམས་དང་ལྷ་དང་ལྷ་མོའི་ཚོགས་རྣམས་ཀྱིས་ཡོངས་སུ་བསྐོར་ནས་རྟག་ཏུའང་རོལ་མོ་དང་རྔ་སྒྲ་དང་གླུ་  
རྣམས་ཀུན་བརྗོད་པའི་སྒྲ་སྒྲོག་པ་དང་ཐམས་ཅད་ལས་ཀྱང་ཡིད་མངོན་པར་དགའ་བའི་རི་ལ་ཆུ་ཀླུང་བརྒྱ་སྟོང་ཕྲག་དུ་མ་རྣམས་ཀྱིས་ཡོངས་སུ་གང་བ། ཁང་པའི་ཕྲེང་བ་བརྒྱ་  
སྟོང་ཕྲག་དུ་མ་རྣམས་ཀྱིས་མངོན་པར་དགའ་བ་དང། ཉེ་འཁོར་ཀུན་ནས་ཡང་པདྨའི་ཚལ་རྣམས་དང་ལེགས་པར་ལྡན་པ་དང་འཇུག་ངོགས་བརྒྱ་སྟོང་གིས་བརྒྱན་པ། རབ་  
  
  
༄༅། །ཏུ་གསལ་བར་བྱེད་པའི་ལྗོན་ཤིང་རྣམས་བཞིན་དུ་ཉེ་འཁོར་རྣམས་ན་དཔག་བསམ་གྱི་ལྗོན་ཤིན་རྣམས་ཀྱིས་ཉེ་བར་མཛེས་པ་བསྐྱེད་པ་རྣམས་ཀྱང་དེ་ལྟ་བུའི་  
རྣམ་པ་འདི་དག་རྣམས་མཐོང་ན་དགའ་བར་འགྱུར་བ་དང། ཉེ་འཁོར་རྣམས་ནའང་ལྷ་རྣམས་ཀྱིས་མཐོང་ན་ཤིན་ཏུ་ངོ་མཚར་བསྐྱེ་བའི་ནགས་དང། ཉེ་བའི་ནགས་རྣམས་ཕུན་  
སུམ་ཚོགས་པ་ཡིན་ནོ། །དེའི་ངོས་གཅིག་ནི། བཻ་ཌཱུརྱའི་རང་བཞིན་ནོ། །གཞན་གཅིག་ནི། གསེར་གྱི་རང་བཞིན་ནོ། །གཞན་གཅིག་ནི་ཨིནྡྲ་ནཱི་ལའི་རང་བཞིན་ནོ། །གཞན་  
གཅིག་ནི། ནཱི་ལ་ཆེན་པོའི་རང་བཞིན་ནོ། །རིན་པོ་ཆེའི་རང་བཞིན་གྱི་ལོགས་ཆ་ཤས་ལེགས་པར་རྣམ་པར་ཕྱེ་བའི་རིའི་མཆོག་དེའི་ཉེ་འཁོར་རྣམས་ན་ཆེན་པོ་རྣམས་ལ་འོས་  
པར་གྱུར་པའི་བང་རིམ་རྣམས་དང་རིའི་ཕུག་དང་སྨན་ལྗོངས་དང་ནགས་ཀྱི་ཕྲེང་བ་ཕུན་སུམ་ཚོགས་པ་རྣམས་ལ་རེག་པར་བྱ་བའི་དོན་དུ་དང་རྩེད་མོ་ལ་རྣམ་པར་རྒྱུ་བས་དང་  
དེ་ཁོ་ནར་དགའ་བར་བྱ་བའི་ཆེད་དུ་ཀུན་ནས་འཇོག་པར་བྱེད་དེ་ལན་བརྒྱ་ཕྲག་དང། ཅི་སྟེ་ན་སྟོང་ཕྲག་ཏུའང་ཕྱི་བཞིན་རྗེས་སུ་སྦྱོད་པའི་འཁོར་དང་བཅས་པས་ལྷ་  
རྫས་ཀྱི་རྔ་སྐད་ཡན་ལག་ལྔ་དང་ལྡན་པ་རབ་ཏུ་ཆགས་པ་མཚུངས་པ་དང་རྗེས་སུ་ཆགས་པར་བྱེད་པ་དང་སྙན་པ་དང་རྣམ་པ་དུ་མ་རྣམས་ཡང་དག་པར་ལྡན་པས་  
  
  
ཕལ་ཆེ་བའི་འདུས་པ་རྣམས་ནགས་དང་ཉེ་བའི་ནགས་རྣམས་དང་ཁྲུས་ཀྱི་རྫིང་བུ་དང་འབབ་ཆུ་རྣམས་སུའོ། །དེ་ནས་ལྷ་དེ་དག་  
རྣམས་ཇི་ལྟ་ཇི་ལྟར་མངོན་པར་འཛེག་པར་བྱེད་པ་དེ་ལྟ་དེ་ལྟར་ཆེས་དགའ་བར་རྣམས་མཐོང་བར་འགྱུར་ཏེ། ཐམས་ཅད་ལས་ཀྱང་འདོད་པ་ཐམས་ཅད་ཀྱི་བདག་ཉིད་ཀྱི་ལྷ་  
རྫས་ཀྱི་ཤིང་བརྒྱ་སྟོང་གིས་ཉེ་བར་མཛེས་པར་གྱུར་པ། འོད་ཟེར་རྣམས་མཆོག་ཏུ་འབར་བའི་རིན་པོ་ཆེའི་རང་བཞིན་གྱིས་འོད་ཟེར་དང་ལྡན་པའི་པདྨའི་ཚལ་རྣམས་མཆོག་  
ཏུ་འབར་བ་དང། པདྨའི་ཚལ་གྱི་ཕྲེང་བས་ཉེ་བར་མཛེས་པར་གྱུར་པ་རྣམས་ཡིན་ནོ། །སྔར་ཇི་སྐད་དུ་བཤད་པ་དེ་དག་རྣམས་བཞིན་དུ་ལྷ་དེ་དག་རྣམས་རྩེ་བར་དགའ་བ་དང་  
གར་དང་གླུ་ལན་པར་བྱེད་དོ། །གླུ་ལེན་པར་བྱེད་པ་དང་གར་བྱེད་པར་གྱུར་པས་ཀྱང་དལ་གྱི་དལ་གྱིས་རི་དེ་ལ་ཀུན་ནས་བགྲོད་པར་བྱེད་དེ། ཕན་ཚུན་དུ་གྲོགས་སུ་གྱུར་པ་  
དང་རང་གིས་བྱས་པའི་ལས་རྣམས་གྲོགས་སུ་གྱུར་པ་དེའི་ལམ་ནས་འགྲོ་བར་བྱེད་པ་དང། དེས་ལེགས་པར་བྱས་པའི་ལས་རྣམས་ཀྱིས་རང་ཉིད་འོད་དང་ལྡན་པ་དང། ཤ་དང་  
རུས་པ་དང་ཆུ་སེར་རྣམས་ངེས་པར་མེད་པ་དང་ཕན་ཚུན་དུ་གནོད་པ་མེད་པར་ཟས་ཀྱི་ཀླུང་རྣམས་ལ་དང། བཏུང་བའི་ཀླུང་རྣམས་ལ་དང། བདུད་རྩིའི་ཀླུང་ལའང་རང་གིས་  
  
  
༄༅། །བྱས་པ་རྣམས་དང་ཆ་འདྲ་བར་མདོག་དང་རོ་དང་དྲི་དང་རེག་བྱ་ཕུན་སུམ་ཚོགས་པ་རྣམས་སྣོད་བཟང་པོ་ཕུན་སུམ་ཚོགས་པ་རྣམས་ཀྱིས་འོས་སུ་གྱུར་པ་  
རྣམས་ལ་ཉེ་བར་ལོངས་སྤྱོད་པར་བྱེད་ཅིང་ཡུལ་ལྔ་རྣམ་པར་ཆགས་པར་གྱུར་པའི་ཡིད་ཅན་རྣམས་ཡིན་ཏེ། ཕན་ཚུན་རྣམས་ཀྱིས་ཀྱང་ཀུ་ནས་ཆགས་པ་ཀྱེད་པར་བྱེད་པ་  
དང། ཡིད་ཀྱང་དེ་ལ་སོང་བར་གྱུར་པ་དང། རྟག་པར་རྒྱུན་ཏུའང་བཞིན་རབ་ཏུ་དང་བར་གྱུར་པས་ཀྱང་རྩེ་དགའ་བར་བྱེད་དོ། །འདོད་པ་རྣམས་ཐམས་ཅད་རྟག་ཏུའང་ཕུན་  
སུམ་ཚོགས་པར་གྱུར་པ། སྔ་ན་མེད་པ་རྣམས་དང་མཉམ་པ་མེད་པ་རྣམས་དང་རྣམ་པ་དུ་མ་རྣམས་ཀྱི་བདེ་བ་རྣམས་ཀྱིས་ཉེ་བར་འབད་པར་བྱེད་དོ། །རི་དེ་ལ་ཀུན་ཏུ་འཛེག་  
པར་གྱུར་པ་དེ་དག་རྣམས་ནི། ཤིན་ཏུ་ངོ་མཚར་བར་གྱུར་པའི་དགའ་བ་རྒྱ་ཆེན་པོ་རྣམས་ཀྱིས་དེ་དག་རྣམས་ཡོངས་སུ་རྒྱས་པར་གྱུར་པ་ན་ལུས་ཀྱི་ཁྱད་པར་རྣམས་  
མཐོང་བར་གྱུར་པའི་ལྷའི་ཚོགས་རབ་ཏུ་ཆགས་ཤིང་བདེ་བར་གྱུར་པ་རྣམས་ཀྱིས་ཉེ་འཁོར་རྣམས་ཀུན་ནའང་མཚུངས་པ་མེད་པ་རྣམས་མཐོང་བར་གྱུར་པའི་རི་པོའི་  
མཆོག་དེའི་རྒྱབ་དེ་དག་རྣམས་སུ་ཀུན་ནས་གནས་པར་གྱུར་ནས་རྩེད་མོའི་རི་བོ་ཞེས་བྱ་བའི་རི་དེའང་ཤིན་ཏུ་ཡང་དགའ་བར་གྱུར་པ་ཡིན་ཏེ། རིན་པོ་ཆེའི་རང་བཞིན་  
  
  
རྣམས་ནི། ལྗོན་ཤིང་དང་ཆུ་ཀླུང་དང་པདྨའི་ཚལ་དང་ཨུཏྤ་ལའི་ཚལ་རྣམས་ཀྱིས་ཀུན་ཏུ་གང་བ་ཡིན་ནོ། །དེའི་རྒྱབ་ན་  
དཔལ་རྣམས་ཀུན་གྱིས་ཡོངས་སུ་གང་བར་གནས་པ་ཡིད་ལ་འདོད་པ་རྣམས་ཐམས་ཅད་ཕུན་སུམ་ཚོགས་པ་ཡིན་ཏེ། དེར་གང་དང་གང་ཁོ་ན་སེམས་པར་བྱེད་པ་དེ་དང་དེ་དག་  
རྣམས་ཉིད་ཕུན་སུམ་ཚོགས་པར་འགྱུར་ཏེ། རྣམ་པ་དུ་མར་འདོད་པ་དགའ་བ་ཡིད་དུ་འོང་བ་དང་གཟན་རྣམས་དང་ཐུན་མོང་མ་ཡིན་པ་རྣམས་འབྱུང་བ་ཡིན་ནོ། །ཡིད་ཀྱི་རྗེས་  
སུ་མཐུན་པ་རྣམས་ཀྱང་རྣམ་པ་དུ་མ་ཉེ་བར་གནས་སོ། །ཡོན་ཏན་ལྷག་མ་རྣམས་ཉིད་ནི། བརྗོད་ཟིན་ཏོ། །བདེ་བ་ལ་ལྷ་རྣམས་དུས་ཤིན་ཏུ་རིང་དུ་རྩེ་བར་བྱེད་དོ། །དེ་ལྟར་དེ་  
དག་རྣམས་རྩེ་བར་གྱུར་ཅིང་དགའ་བར་ཡང་གྱུར་ལ་རི་དེ་དག་རྣམས་ཀྱང་སོ་སོ་དང་སོ་སོར་ཀུན་ཏུ་ལྟ་བར་བྱེད་པ་ན། གལ་ཏེ་ནམ་ཞིག་ན་འཁྲི་ཤིང་ལེགས་པར་འཁྲིལ་བ་  
རྣམས་ཀྱིས་ཀུན་ནས་གཡེངས་པར་གྱུར་པ། རིན་པོ་ཆེ་རྣམས་ཀྱི་རང་བཞིན་གྱི་འོད་ཟེར་གྱིས་ཀུན་ནས་གསལ་བར་བྱེད་པའི་རི་ལེགས་པར་ལངས་པ་རྣམས་ཀྱིས་ཉེ་འཁོར་རྣམས་  
ཀུན་ནས་ཡོངས་སུ་བསྐོར་བ། ས་གཞི་རྣམས་རིན་པོ་ཆེ་བདུན་གྱི་རང་བཞིན་གྱི་རབ་ཀྱི་ཕུལ་དུ་གྱུར་པ་ཞི་བར་གྱུར་པའི་བྱ་རྣམས་ཀྱི་བརྗོད་པའི་ཁྱད་པར་ཆེས་དགའ་བར་  
  
  
༄༅། །འགྱུར་བའི་སྒྲ་རྣམས་དང་ལྡན་པ། རབ་ཏུ་ཞི་བའི་མཆོག་ཏུ་གྱུར་པའི་ཕུག་རྣམས་ཀྱིས་ཀྱང་ཉེ་བར་འཁོར་བ་རྣམས་ནས་ཡོངས་སུ་བསྐོར་བར་གྱུར་པའི་མཚོ་  
རབ་ཏུ་ཞི་བའི་སྤྱོད་པས་རྒྱུ་བ་རྣམས་ཀྱི་གནས་ཞེས་བྱ་བའི་རིའི་ཁྲོད་ན་གནས་པ་ཡིན་ནོ། །མཚོ་དེར་ཡང་གང་དག་གིས་རབ་ཏུ་ཞིང་སྐྱེ་བ་གཞན་དུ་སྤྱོད་པར་གྱུར་པ་དང་  
འོན་ཀྱང་ཚུལ་ཁྲིམས་རྣམས་ཡོ་ལའང་སྤྱད་པ་མ་ཡིན་པ་དང་སྙིང་ལ་ཆོས་ལེགས་པར་འཛིན་པར་བྱེད་པའི་བདག་ཉིད་ཅན་ནི། ཡིན་པ་དང། ཁྲོ་བར་གྱུར་པ་དང། ཇི་སྐད་  
སྨྲས་པ་དེ་ལྟར་མི་བྱེད་པ་དང་གར་མཁན་དང་ཆོས་མཚུངས་པར་གྱུར་པའི་ཆོས་སྨྲ་བ་དེ་དག་རྣམས་དམྱལ་བ་དང་ཡི་དྭགས་རྣམས་ནས་དཀའ་བས་ཤི་འཕོས་པ་རྣམས་  
ཡིན་ནོ༑ ༑གལ་ཏེ་ཞིག་དེ་དག་རྣམས་ལན་གྲངས་གཞན་ལ་མྱོང་བར་གྱུར་པའི་ལས་ཀྱི་རྒྱས་བཅུས་པའི་སྲེད་པས་མཚོ་དེར་སྐྱེ་བར་འགྱུར་ལ་རབ་ཏུ་ཞི་བ་སྐྱེ་བ་གཞན་  
དང་གཞན་ལ་སྤྱད་པའི་དབང་གིས་མཚོ་དེའི་ཡང་ངང་པ་རྣམས་སུ་ཕལ་ཆེར་སྐྱེ་བར་འགྱུར་ཏེ། བྱ་དེ་དག་རྣམས་ནི། རིན་པོ་ཆེ་བདུན་གྱི་རང་བཞིན་གྱི་སྒྲོ་དག་དང་  
ལྡན་པར་འགྱུར་བ་དང། སྐྱེ་བ་ཉིད་ཀྱི་མཐུ་སྟོབས་ཀྱིས་སྒྲ་སྙན་པར་འགྱུར་བ་དང། ལྷ་རྫས་ཀྱི་པདྨའི་ཟས་དང་ལྡན་པར་ལྷན་ཅིག་སྤྱོད་པ་རྣམས་དང་བཅས་པ་  
  
  
།ངང་པའི་རྒྱལ་པོ་བྱང་ཆུབ་སེམས་དཔའ་དུས་བཟང་ཞེས་བྱ་བའང་ཕལ་ཆེར་མཚོ་དེ་ན་གནས་ཏེ་ཕུག་དེ་དག་ན་འཐབ་བྲལ་བ་རྣམས་ཀྱི་བདག་པོ་  
མུ་སུ་ལནྡྷ་དང་ཆོས་དང་ལྡན་པའི་གཏམ་བྱེད་དོ། །བྱའི་ཚོགས་དེ་དག་རྣམས་ཆོས་ཀྱི་གཏམ་དེ་དག་ཉན་པར་བྱེད་དོ། །དེ་ནས་ལྷ་དེ་དག་རྣམས་རྩེ་དགའ་ཞིང་དགའ་མགུར་སྤྱོད་  
པར་བྱེད་པ་ལས་གལ་ཏེ་ཤེད་ན་ཚོམས་གཉིས་སུ་འགྱུར་ཏེ། གང་དག་ལེགས་པར་བྱས་པའི་ལས་རྣམས་ཀྱིས་བསྐུལ་བར་གྱུར་ཅིང་སྐྱེ་བ་གཞན་ལའང་ལེགས་པར་བྱས་པ་  
རྣམས་སྤྱད་པ་དེ་རྣམས་ནི། གང་ན་མཚོ་དེ་ཡོད་པར་གྱུར་པ་དེར་འགྲོ་བར་བྱེད་དོ། །གང་དག་གིས་མ་སྤྱད་པ་དེ་དག་རྣམས་ནི། གང་ན་བག་མེད་པ་རྣམས་སྤྱོད་པ་ཞེས་བྱ་བའི་  
ནགས་དེར་སོང་ནས་རྩེ་དགའ་བར་གནས་པར་འགྱུར་རོ། །ཇི་ལྟར་སྐྱེ་བ་གཞན་རྣམས་སུ་རབ་ཏུ་ཞི་བ་སྤྱད་པ་དེ་དག་རྣམས་ནི། མཚོའི་གནས་སུ་སོང་བར་གྱུར་ནས་དེ་དག་རྣམས་  
དང་ཀུན་ནས་འདྲེ་བར་གྱུར་པ་ཉིད་ན་ཀུན་བརྗོད་པ་དང་ལྡན་པ་ཞེས་བྱ་བའི་ངང་པ་དེ་དག་གིས་ཚིགས་སུ་བཅད་པ་རྣམས་བརྗོད་པ་ཇི་ལྟར། གང་གིས་ཇི་སྐད་སྨྲས་པའི་  
མིས༑ ༑དེ་ཚེ་དེ་ལྟར་མི་བྱེད་པ། །དེ་ནི་རྨོངས་པ་སྟོང་པ་སྨྲ་།སྡུག་བསྔལ་རྣམས་ནི་མཐར་བྱེད་མིན། །གང་ཞིག་གཞན་ལ་ཆོས་སྨྲ་ཞིང། །ཆོས་ལ་ཡང་ནི་མི་འཇུག་པ། །ཚིག་  
  
  
༄༅། །གི་སྙིང་པོའི་སྐྱེས་བུ་དེ། །རྟག་ཏུ་སེམས་ནི་སྟོང་པར་འདོད། །བག་མེད་ལས་ནི་འདོད་ཆགས་སྐྱེ། །འདོད་ཆགས་ཀྱིས་ནི་ཞེ་སྡང་སྒྲུབ། །དང་པོ་སྐྱོན་དེ་  
དང་ལྡན་པས། །དམྱལ་བའི་རྗེས་སུ་ཉེ་བར་རྒྱུག་འདས་པའི་བདེ་བ་གང་ཡིན་དེར། །དེ་ལ་ཁྱོད་ནི་ཀུན་འཇུག་མིན། །མ་འོངས་པ་ཡི་བདེ་གང་ཡང། །དེས་ནི་དེ་ལྟར་བདེ་  
བ་མིན༑ ༑དུས་གཅིག་ལ་ནི་བག་མེད་གང། །ཀུན་རྨོངས་ལོངས་སྤྱོད་ལ་འཆུམས་པ། །རང་གི་ལས་ཀྱིས་བསླུས་པ་ཡིས། །ལྷ་དེ་དམྱལ་བར་འགྲོ་བ་ཡིན། །སྲེད་པས་  
དུས་གསུམ་སླུ་བྱེད་ཅིང། །རྟག་ཏུ་མཐུན་པར་མི་བྱེད་པས། །བློ་ལྡན་དེ་ལ་ཡི་དམ་རྟོན། །དེ་ནི་འཁོར་བའི་འཆིང་བ་ཡིན། །དགྲ་ནི་གཉེན་བཞིན་བྱིས་པས་མཐོང། །དགྲ་  
བཞིན་དུ་ཡང་གཅོད་པར་བྱེད། །ཤེས་ལྡན་དེ་ལ་ཡིད་མ་རྟོན། །དེ་ནི་འཇིག་རྟེན་འཆིང་བ་ཡིན། །ལྕགས་དང་ཤིང་གི་འཆིང་བ་ནི། །གཅད་པར་ནུས་པ་དེ་བཞིན་དུ། །  
རྟག་ཏུ་འདོད་པ་ལ་ཞེན་པའི། །སྲེད་པའི་འཆིང་བ་གཅད་མི་ནུས་།བདེ་བ་ཟད་མེད་འདོད་པ་གང། །གང་ཞིག་འཆིང་བ་གཞིག་འདོད་འདི། །དེ་ནི་སྲེད་པའི་ཡུལ་ལས་གྲོལ། །  
ཤེས་རབ་ཡུལ་དུ་འགྲོ་བ་ཡིན། །ཡེ་ཤེས་སྣང་བའི་བདེ་བའི་འོད་།སྡུག་བསྔལ་སྲེད་པའི་མུན་པར་བརྗོད། །དེ་ཕྱིར་སྣང་བ་ལ་གནོས་ལ། །མཁས་པས་མུན་པ་རྗེས་སུ་  
  
  
༑ཤེས་རབ་མཚོན་ཆ་རྣོན་པོ་ཡིས། །སྲེད་པའི་ཤིང་གཅོད་དེ་བཞིན་དུ། །རྩད་ནས་ཤིང་གཅོད་སྐྱེས་བུས་ནི། །བདེ་བ་བླ་ན་མེད་པ་འཐོབ། །རྟག་ཏུ་འབབ་ཆུའི་ཀླུང་གང་པའི་  
སྐྱོན་གྱི་ནགས་ནི་གཅད་པར་གྱིས། །སྐྱོན་གྱི་ནགས་དེ་བཅད་པ་ལས་།མཁས་པས་སྲེད་པ་ལས་གྲོལ་འགྱུར། །སྲེད་པའི་ཆུ་བོ་ལམ་གསུམ་འགྲོ། །བག་མེད་སྤྱོད་པས་རྒལ་བར་  
དཀའ༑ ༑ཤེས་རབ་གྲུ་ལ་བརྟེན་ནས་ཀུན། །སྐྱོན་གྱི་ཕ་རོལ་འགྲོ་བར་འགྱུར། །ཤེས་རབ་རི་ཡི་རྩེར་སོང་ནས། །ཚུལ་ཁྲིམས་ཕུག་ནི་མཛེས་པ་ལས། །སྲིད་པའི་སྐྱོན་ནི་འདི་དག་  
ཀུན༑ ༑གཞལ་དུ་མེད་པའི་མིག་གིས་མཐོང། །སྐྱེས་བུ་ཆོས་སྤངས་པ་དེ་ནི། །ཕྱི་དང་ནང་ཡང་སྟོང་པ་ཡིན། །གང་དག་ཆོས་ནི་མི་འདོད་པ། །དབུ་བ་བཞིན་དུ་སྙིང་པོ་མེད། །ཕྱི་  
དང་ནང་ཡང་སྙིང་པོ་དེ། །སྐྱེས་བུ་རྡོ་རྗེ་ལྟར་བརྟན་པ་།གང་དག་ཞི་བའི་ཆོས་སྤྱོད་པ། །སེམས་ཅན་གཞན་ལ་ཕན་པ་ཡིན་།བག་མེད་འདམ་དུ་བྱིང་བ་ཡི། །མི་གང་  
ཡུལ་ལ་སྤྱོད་པ་ནི། །རྨོངས་པ་དེ་ནི་སྲིན་བུས་ཟོས། །བདེ་བ་མཆོག་གི་སྐལ་ལྡན་མིན། །དེ་ཕྱིར་བདེ་དོན་གཉེར་སྐྱེས་བུས། །བག་མེད་རྗེས་སུ་བསྟེན་མི་བྱ། །བག་མེད་  
འཇིགས་པ་དང་བྲལ་བར། །གནས་པའི་བདེ་བ་དཔག་ཏུ་མེད། །དཔྱོད་པ་པོས་ནི་བག་མེད་ལ། །རྗེས་སུ་ཡིད་བརྟན་མ་བྱེད་ཅིག་ངེས་བལྟས་པ་ཡི་མི་རྣམས་ནི། །འགྲོ་བ་  
  
  
༄༅། །ལྔར་ནི་འཁོར་བ་ཡིན། །དེ་ལྟར་དེ་དག་གིས་ལྷ་དེ་དག་རྣམས་སུ་རྗེས་སུ་གདམས་པར་བྱེད་པའི་ཚིགས་སུ་བཅད་པ་རྣམས་ཀྱིས་རྗེས་སུ་འདོམས་པར་  
བྱེད་དོ༑ ༑དེ་ལྟར་རྟོགས་པར་བྱེད་པར་གྱུར་ནའང་ཀུན་ཏུ་རིག་པའང་མ་ཡིན་ཏེ། དེ་དག་འདོད་པའི་བདེ་བ་རྣམས་ཀྱིས་ཀུན་ཏུ་མི་རྟོགས་སོ། །དེ་དག་རྣམས་ཀྱིས་དེ་དག་  
རྣམས་ལ་རྩིས་བགྲང་མ་བྱས་པས་ཕྱིར་ཡང་དེ་ཁོ་ན་ལྟ་དགར་བྱེད་པར་གྱུར་ཅིང་འདོད་པའི་དགའ་བ་རྣམས་ལ་རྣམ་པར་ཆགས་པར་གྱུར་ཏོ། །དེ་ནས་བློ་རྟག་ཏུ་  
མཉམ་པར་བཞག་པ་སེམས་ཅན་རྣམས་ཐམས་ཅད་ལ་གཅིག་ཏུ་ཕན་པ་བྱེད་པ། ཕན་པ་བྱེད་པ་གཅིག་བུ་ལ་བློ་མཉམ་པར་བཞག་པའི་བྱང་ཆུབ་སེམས་དཔའ་  
དུས་བཟང་དེ་དང་པ་དེ་དག་གི་ནང་དུ་སོང་བར་གྱུར་ཏོ། །དེ་གལ་ཏེ་ན་སྐལ་པ་མཐུན་པར་གྱུར་པ་ཉིད་ཀྱི་ཕྱིར་བྱ་དེ་དག་གི་དབུས་སུ་དགའ་བར་བྱེད་དོ། །གལ་ཏེ་ན་  
ཕུག་བཟང་པོ་དེར་རང་ཉིད་གཅིག་པུ་ཞིག་བློ་ལེགས་པར་མཉམ་པར་བཞག་པས་ཆོས་སེམས་པར་བྱེད་དོ། །དེ་ལྟར་བྱའི་རྒྱལ་པོ་དུས་བཟང་འདི་རྩེ་དགའ་བར་  
བྱེད་པ་ཉིད་དང་ལྷན་ཅིག་རྗེས་སུ་སོང་བའི་ངང་པ་གཞན་རྣམས་ཆོས་ཀྱི་གཏམ་རྣམས་ཀྱང་བྱེད་དོ། །བྱའི་ཚོགས་དེ་དག་རྣམས་ཀྱི་ནང་དུ་འོངས་པར་གྱུར་པའི་ལྷ་དེ་  
  
  
པས་དགའ་བར་བྱ་འདོད་ནས་འོངས་པ་རྣམས་ཀྱིས་མཚོ་དེ་མངོན་པར་མཐོང་བར་གྱུར་པ་ན་ཐམས་ཅད་ལས་ཀྱང་  
མངོན་པར་དགའ་བར་གྱུར་པ་མཆོག་ཏུ་ཡང་མིག་དང་ཡིད་འཕྲོག་པར་བྱེད་པ་ཀུན་ནས་འཕེལ་བར་བྱེད་པའི་ལྗོན་ཤིང་དང་འབྲས་བུ་རྣམས་ཀྱིས་ཉེ་བར་མཛེས་པར་གྱུར་པ་སྟེ་  
དེ་དག་རྣམས་མངོན་པར་མཐོང་ནས་ལྷ་དེ་དག་རབ་ཏུ་དགའ་བར་གྱུར་པའི་ཡིད་ཀྱིས་ཉེ་འཁོར་དེ་དག་རྣམས་ཀྱང་ལྷན་ཅིག་རྗེས་སུ་སྦྱོད་པའི་འཁོར་དང་བཅས་པས་ཡོངས་སུ་  
བཟུང་ཞིང་གར་དང་གླུ་དང་རྒོད་པ་དང་འགྱིང་བག་གི་བྱ་བ་རྣམས་བཅུ་འགྱུར་ལས་ཀྱང་ལྷག་པར་བྱེད་པར་རྩོམ་མོ། །དེ་ལྟར་མཚོ་དེ་ལྷ་དེ་དག་རྣམས་དགའ་བར་བྱེད་ཅིང་  
རྩེ་བར་ཡང་བྱེད་དོ། །དེ་ནས་དེ་དག་རྣམས་ཀུན་ཏུ་མཐོང་ནས་བྱང་ཆུབ་སེམས་དཔའ་མཆོག་ཏུ་ཡོངས་སུ་སྨིན་པའི་བློ་དང་ལྡན་པ་དེས་ཚིགས་སུ་བཅད་པ་འདི་དག་འཆང་  
བར་བྱེད་པ་ཇི་ལྟར། བག་མེད་པ་ནི་བག་ཡོད་པས། །གང་ཚེ་མཁས་པས་སྤང་བར་གྱིས། །ཤེས་རབ་ཁང་བཟང་རྩེར་བྱུང་བ། །བདེ་ལེགས་ཐོབ་པ་བླ་ན་མེད། །གང་ཞིག་  
བག་མེད་རྣམས་སྤོང་བའི། །ལམ་འདི་དག་ནི་ཞི་བ་མཆོག་ལམ་འདི་ཡིས་ནི་མྱ་ངན་འདས། །ཆེན་པོར་མཁས་པར་འགྲོ་བ་ཡིན། །ལམ་གྱི་གེགས་ནི་མི་བཟད་པ། །སེམས་  
  
  
༄༅། །རྒྱུད་སུན་འབྱིན་བྱེད་པ་པོ། །ཆོས་ཀྱི་ཟམ་རྣམས་གཅོད་པ་ནི། །བག་མེད་པར་ནི་ཡོངས་སུ་བསྒྲགས། །དྲན་པ་སུན་འབྱིན་མ་བགྲུངས་པ། །ཐར་པའི་ལམ་  
ནི་འཇིག་པ་པོ། །ཕ་རོལ་ངན་སོང་རྣམས་སུ་ཁྲིད། །བག་མེད་པས་ནི་ཀུན་ཏུ་འཇུག་འདི་ཡིས་ཡིད་དཀྲུགས་པ་ཡིས་ནི། །བདག་གིས་ཕན་པ་མི་ཤེས་སོ། །ཤི་བ་ཡི་ནི་རོ་  
བཞིན་དུ། །ཚིག་མིན་དོན་ཡང་རིག་པ་མིན། །དེ་ཕྱིར་འདི་ནི་ཕྱུགས་མཚུངས་པའི། །ལྷ་ཡི་ལུས་ནི་འཛིན་པ་ཡིན། །བག་མེད་པས་ནི་ཉེར་བཅོམ་པའི། །རྨོངས་པ་གར་དང་  
རྒོད་པ་ཡང། །སྐྱེ་དང་འཆི་འཕོ་བ་གཞན་གྱིས། །འཇིག་འགྱུར་བ་དང་དངངས་པར་བྱེད། །གང་ཞིག་བག་མེད་རྗེས་སུ་རྒྱུག་སྲིད་གསུམ་འབྱུང་པོ་ཐམས་ཅད་རྣམས།།  
སྐྱོན་རྣམས་ཐམས་ཅད་སྐྱེད་བྱེད་པ། །འཆིང་དང་སྡིག་པའི་ལས་རྣམས་དང། །ཆོས་ཀུན་དྲན་པ་ཉམས་བྱེད་པར། །བག་མེད་དགྲ་ནི་རབ་ཏུ་འཇུག། ནང་གི་བདག་ཉིད་  
ལས་རྣམས་དང། །ཕྱི་རོལ་ཇི་ལྟར་ཡང་མིན་ཏེ། །བག་མེད་ཉེར་བཅོམ་སྐྱེ་བོ་རྣམས། །ཆུད་ཟོས་ཡིད་ནི་སྐྱེད་པར་བྱེད། །གང་ཡང་འདི་ཡི་སུས་འདོན་ལས། །དེ་ནི་  
བག་མེད་པས་འགོགས་སོ། །ཁྲིམས་བྲལ་ངོ་ཚ་མེད་པ་ཡི། །མིག་ནི་བག་མེད་པས་ཉེར་བཅོམ། །རྩེད་མོ་ཡིས་ནི་ཡིད་བྲེལ་བས། །གར་རོལ་གླུ་སྙན་པ་ཡིས་གཡེངས་  
  
  
།མཐོ་རིས་གནས་ནས་ཉམས་པར་འགྱུར། །འཇིགས་པའི་གནས་ལ་དགའ་བ་དེ། །བག་མེད་པས་ནི་རྣམ་རྨོངས་སོ། །ལམ་ལ་ལམ་དུ་མི་རི་བའི། །  
མི་ནི་དམུས་ལོང་དང་མཚུངས་སོ། །དེ་ལྟར་གཞན་ལ་ཕན་པ་བྱེད་པའི་དུས་བཟད་དེས་ལྷ་དེ་དག་རྣམས་མངོན་པར་མཐོང་ནས་ཀུན་ནས་བརྗོད་པ་དང་ལྡན་པའི་བྱ་དེ་དག་རྣམས་ཀྱི་  
དབུས་སུ་སོང་ཞིང་མཆོག་ཏུ་མིག་དང་ཡིད་འཕྲོག་པར་བྱེད་པའི་ངང་པ་དེ་དག་རྣམས་ཀྱི་ནང་དུ་ཕྱིན་པར་གྱུར་ནས་ཀྱང་རྗེས་སུ་འདོམས་པར་བྱེད་པའི་ཚིགས་སུ་བཅད་པ་འདི་རྣམས་  
ཇི་ལྟ་བར་བརྗོད་ཀྱང་འགགས་པའི་ཡིད་བཞིན་དུ་ལྷ་དེ་དག་རྣམས་ཀྱིས་ཐོས་པར་ཡང་མི་འགྱུར་རོ། །དེ་ལྟར་རྩིས་བགྲང་ཡང་མི་བྱེད་པར་གར་དང་རྒོད་པ་དང་བཅས་ནས་རྔ་སྐད་  
ཀྱི་ཡན་ལག་ལྔ་དང་ལྡན་པ་མཚུངས་པ་དང་སྙན་པ་དང་ཐམས་ཅད་ཀྱི་སེམས་པ་དང་ཡིད་འཕྲོག་པར་བྱེད་པ་རྣམས་ཀྱིས་ཀུན་ནས་འཁྲིད་པར་འགྱུར་ཏེ། ཡུལ་གཞན་ལྔ་པོ་  
རྣམས་ལའང་ཡིད་ཤིན་ཏུ་རྣམ་པར་ཆགས་པའི་ཕྱིར་ན་ཐོས་པར་མི་འགྱུར་རོ། །དེ་ལྟར་ཡང་མཚོ་དེ་ཀུན་ཏུ་བསྐོར་ནས་གནས་པར་བྱེད་དོ། །དེ་ཁོ་ན་བཞིན་དུ་ཡུལ་རྣམས་  
ལ་རྣམ་པར་ཆགས་པའི་ཡིད་ཅན་རྣམས་བག་མེད་པར་གནས་པའི་འཐབ་བྲལ་བའི་ལྷ་རྣམས་ལ་ཆོས་སྟོན་པར་བྱེད་པ་ནི། དགེ་བ་ཆེན་པོ་རྣམས་དང་ལྡན་པའི་སེམས་ཅན་  
  
  
༄༅། །གསུམ་པོ་འདི་དག་རྣམས་ཡིན་པས་ན། འདི་ལྟ་སྟེ། མུ་སུ་ལུནྡྷ་དེ་དང། ངང་པའི་རྒྱལ་པོ་དུས་བཟང་དང། རྨ་བྱའི་རྒྱལ་པོ་རྣམ་པར་བཀྲ་བ་གསུམ་པོ་དེ་རྣམས་  
ནི༑ གཞན་རྗེས་སུ་འཛིན་པ་ལ་རབ་ཏུ་ཞུགས་པས་ཆོས་སྟོན་པར་བྱེད་པ་ཡིན་ཏེ། ཁ་ཅིག་ནི། རང་སངས་རྒྱས་ཀྱི་བྱང་ཆུབ་ལ། ཁ་ཅིག་ནི། ཉན་ཐོས་ཀྱི་བྱང་ཆུབ་ལ་རབ་ཏུ་འགོད་  
པར་བྱེད་པ་ཡིན་ནོ། །དེ་ལྟར་ངེས་པར་གནས་པ་རྣམས་ནི། དེ་དག་དགེ་ལེགས་དང་ལྡན་པ་རྣམས་ཡིན་ཏེ། བདུད་ཀྱི་ཡུལ་ལས་བྲོས་པར་འདོད་པ་རྣམས་ཡིན་ནོ། །དེ་ནས་བདུད་  
སྡིག་ཅན་དེ་ཉིད་འདི་སྙམ་དུ་སེམས་ཏེ། ཇི་ལྟར་བདག་གནས་པའི་ཡུལ་སྟོངས་པར་བྱེད་པ་རྣམས་ནི། མིའི་འཇིག་རྟེན་ན་དགེ་སྦྱོང་གིས་སོ་།རྒྱལ་ཆེན་རིས་བཞི་ནི། རྒྱལ་པོ་  
བཞི་ཡིན་ནོ། །སུམ་ཅུ་རྩ་གསུམ་ན་ནི། ཀཽ་ཤི་ཀ་ཡིན་ནོ། །མཚེ་མ་ན་ནི། མུ་སུ་ལུནྡྷ་དང། དུས་བཟང་དང། རྣམ་པར་བཀྲ་བ་རྣམས་ཡིན་ནོ། །དགའ་ལྡན་ན་ནི། རབ་ཏུ་ཞི་བ་  
ཡིན་ནོ༑ ༑ལྷན་ཅིག་སྤྱོད་པའི་འཁོར་དེ་དག་རྣམས་གང་ཡིན་པ་ཐམས་ཅད་ཀྱིས་ཀྱང་ཐོས་པར་མི་འགྱུར་བ་ཡུལ་རྣམས་དང་བདག་གི་ལྷ་དང་མི་རྣམས་ཀྱང་གཏི་མུག་གིས་  
རྨོངས་པར་བྱའོ། །འཕྲུལ་དགའ་བ་ཞེས་བྱ་བ་གང་ཡིན་པ་རྣམས་ནི་མ་གཏོགས་པ་རྣམས་ཀྱིས་མི་ཐོས་པར་བྱའོ། །བདག་གི་སའི་ཤིན་ཏུ་སྟོབས་དང་ལྡན་པ་དེས་ཀྱང་  
  
  
ཐ་མར་གྱུར་ནའང་ངས་གང་ན་འཐབ་བྲལ་བའི་ལྷ་རྣམས་ཡོད་པ་དེར་ཤེས་རབ་དང་ཕ་རོལ་གནོན་པས་མཚུངས་པར་གྱུར་པའི་  
འཁོར་བཙལ་ལ་གཏང་བར་བྱའོ། །དེ་ནས་དེ་ལྟར་བདུད་སྡིག་ཅན་དེས་རིག་ནས་བློན་པོ་དང་ལྷན་ཅིག་ཏུ་བགྲོས་ནས་མུ་སུ་ལུནྡྷ་དེ་དང་དུས་བཟང་དེ་དང། རྣམ་པར་བཀྲ་བ་དེ་དང་  
ཡང་བརྩད་པར་བྱ་བའི་དོན་དུ་ཕོ་ཉ་བཏང་བ་རྣམས་བློ་གྲོས་མཁས་པ་དང། སྤྲུལ་པ་ལ་མཁས་པ་དང། གཟི་བརྗིད་ཆེ་བ་རྣམས་འདི་ལྟ་སྟེ། དགའ་བ་དང་བག་མེད་པ་དང་རྣམ་པར་  
རྨོངས་པར་བྱེད་པ་རྣམས་སོ། །ཀྱེ་ཁྱེད་རྣམས་མཚེ་མའི་ལྷ་རྣམས་ཀྱི་ནང་དུ་སོང་ལ་མུ་སུ་ལུནྡྷ་དང། དུས་བཟང་དང། རྣམ་པར་བཀྲ་བ་རྣམས་ཆོས་སྟོན་པའི་བར་ཆད་གྱིས་ཤིག་  
དེ་ནས་དེའི་ཚིག་ཐོས་པར་གྱུར་ནས་གང་ན་འཐབ་བྲལ་བའི་ལྷའི་རིགས་ཡོད་པ་དེར་ངེས་པར་བབས་པར་འགྱུར་རོ། །ཞུགས་པར་གྱུར་ནས་ཀྱང་གང་ན་བྱའི་རྒྱལ་པོ་དུས་བཟང་  
ཡོད་པ་དེར་ཀུན་ནས་ཉེ་བར་སོང་ངོ། །ཀུན་ནས་ཉེ་བར་འོངས་པའང་མཐོང་བར་གྱུར་ནས་ལྷ་དེ་དག་རྣམས་ལ་བརྟན་པ་དང་རྣམ་པར་གསལ་བ་དང་རྒྱ་ཆེ་བར་གྱུར་པའི་རྗེས་  
སུ་བསྔགས་པར་བྱེད་པའི་ཚིགས་སུ་བཅད་པ་རྣམས་བཤད་པ་འདི་ལྟ་སྟེ། བག་མེད་པ་ཡི་དུས་འདི་མིན། །དགའ་བའི་དུས་ནི་ནམ་ཡང་མིན་།རྣམ་རྨོངས་སྐྱེད་པ་འདི་དག་  
  
  
༄༅། །ཀྱང། །འཆི་བདག་སྟོབས་པོ་ཆེ་ཡི་དུས། །དགའ་བ་འདུ་བ་བག་མེད་མིས། །ལྷ་རྣམས་ཀུན་ནི་སྲེག་པ་ཡིན། །ཡུལ་ལ་གཏི་མུག་གིས་རྨོངས་པ། །མིག་  
མེད་པས་ཀྱང་མ་རིག་གོ་ལུས་ཅན་རྣམས་ཀྱི་འདུ་བྱེད་ནི། །རྣམ་པར་ཆད་པ་མེད་པར་མཐོང། །དེ་ལྟར་ཡུལ་ལས་ཀུན་རྨོངས་པས། །གང་ཕན་པ་ནི་རྟོག་པ་མིན། །དེས་  
དེའི་ཚིག་རྣམས་ཐོས་ནས་འཐབ་བྲལ་བའི་ལྷ་རྣམས་ཉིད་དང་འདྲ་བར་བྱས་ནས་བག་མེད་པས་སྨྲས་པ། ཀུན་དགའ་མཆོག་གི་མཐའ་ཡས་པ། །བག་མེད་དགའ་བསྐྱེད་བྱེད་  
པ༑ ༑བདེ་ཀུན་རབ་ཏུ་འཕེལ་བྱེད་པ། །དེ་ཁྱོད་ཅི་ཡི་ཕྱིར་མི་འཆད། །དུས་བཟང་གིས་རབ་ཏུ་བརྗོད་པ། ཀུན་དགའ་བག་མེད་པ་འདིས་ནི། །བདེ་བ་ཐམས་ཅད་འཇོམས་པར་བྱེད།།  
བག་མེད་སྡུག་བསྔལ་སྐྱེད་པའོ། །དེ་ཕྱིར་རྟག་ཏུ་དེ་ཁྱོད་འཆད་།བག་མེད་པས་སྨྲས་པ། བདེ་བ་ཡི་ནི་ཡུལ་རྣམས་དང། །བག་མེད་ལྷ་ཡི་བུ་མོ་དང། །དེ་བཞིན་དུ་ནི་གླུ་  
རྣམས་ཀྱང། །བག་མེད་བདེ་བ་ཡིན་པར་བཤད། །དུས་བཟང་གིས་བརྗོད་པ། མི་རྣམས་ཡུལ་ནི་གང་སྐྱེས་པ། །སྡུག་བསྔལ་བ་ནི་སྐྱེས་པ་ཡིན། །དེ་ཡི་རྩ་བ་གཅོད་བྱེད་  
པ༑ ༑གང་གིས་མི་ནི་འོག་ཏུ་འགྲོ་བག་མེད་པས་སྨྲས་པ། ནགས་དང་ཉེ་བའི་ནགས་དང་བག་ཁྲུས་ཀྱི་རྫིང་བུ་པདྨའི་ཚལ། །ཁང་བཟང་རྩེ་དང་ཀུན་དགའ་ཚལ། །བདག་  
  
  
།དུས་བཟང་གིས་སྨྲས་པ། དགོན་པ་དང་ནི་ཞི་བའི་ཚལ། །རི་དང་ནགས་ཀྱི་ནང་དུ་ཡང། །བག་ཡོད་དགའ་བ་ཞི་པ་ཡིས། །བཅིངས་ལས་ཐར་བར་  
འགྲོ་བ་ཡིན། །སེམས་རྨོངས་པ་ཡི་མི་གང་དག་བག་མེད་པས་ནི་དམྱལ་བར་འགྲོ། །དེ་བཞིན་དུ་ནི་དུད་འགྲོར་ཡང། །ཡི་དྭགས་སུ་ཡང་སྐྱེ་འགྱུར་ཏེ། །དེ་ལྟར་དུས་བཟང་གིས་  
བརྗོད་པ་ཡིན་ཏེ། །བདུད་ཀྱི་ཕྱོགས་ཀྱི་བག་མེད་པ་དང་དྲི་བ་དང་ཕྱིར་ལན་འདེབས་པ་རྣམས་བརྗོད་ནས་ཇི་སྲིད་དུ་རིན་པོ་ཆེའི་འོད་ཀྱིས་ཉེ་བར་གསལ་བའི་ཕུག་གང་ཡིན་པ་  
དེའི་ནང་དུ་ཞུགས་པའི་བར་དུ་སྟེ། དེ་ནི་ཡང་ཕལ་ཆེར་ནི། མུ་སུ་ལུནྡྷ་དེ་བག་མེད་པ་སྤང་བར་བྱ་བསྒོམ་པར་བྱེད་དོ། །གང་ཡང་ལྷ་གཞན་དག་དེའི་ལྷན་ཅིག་སྤྱོད་པར་གྱུར་  
པ་དེ་དག་རྣམས་ནི། རྒྱུ་མཚན་དེ་དག་གིས་ལྷ་ཉིད་ཀྱང་བརྒྱ་སྟོང་ཕྲག་དུ་མ་རྣམས་ཀྱིས་ཡོངས་སུ་བསྐོར་ཅིང་གར་དང་གླུ་དང་རོལ་མོ་རྣམས་ཀྱི་སྒྲ་དང་ལྡན་པས་ནམ་མཁའི་  
དཀྱིལ་མ་ལུས་པ་རྣམས་ཀུན་ཏུ་གང་བར་གྱུར་པས་མཚོ་ཆེན་པོ་དེར་འོངས་པར་གྱུར་ཏེ། གང་ཡང་ལྷ་གཞན་དག་རྣམས་ནི། དེ་དག་གི་རྗེས་སུ་འགྲོ་བར་གྱུར་ནས་དེ་དག་  
རྣམས་དེ་ན་བག་མེད་པར་བྱེད་དོ། །གང་ཡང་སེམས་མཉམ་པར་བཞག་པ་དེ་དག་རྣམས་ཀྱང་ཤིན་ཏུ་མྱུར་བར་འོངས་པར་གྱུར་ཏེ། ཇི་སྲིད་དུ་བྱའི་རྒྱལ་པོ་དུས་བཟང་དང་  
  
  
༄༅། །བདུད་ཀྱི་ཕྱོགས་ཀྱི་བག་མེད་པ་དག་དྲི་བ་དང་ལན་བྱས་ཟིན་པར་མ་གྱུར་གྱི་བར་དུའོ། །དེ་ན་མུ་སུ་ལུནྡྷ་དེས་དེ་དག་རྣམས་ཐམས་ཅད་དུས་བཟང་ལས་  
ཐོས་པར་གྱུར་ཏེ་སྔ་མ་བཞིན་ནོ། །དེ་ནས་མུ་སུ་ལུནྡྷ་དེའི་ཡིད་ཀྱིས་རིག་པར་གྱུར་ནས་བག་མེད་པ་ལ་འདི་སྐད་བརྗོད་དོ། །ཁྱོད་ནི་གདོན་མི་ཟ་བར་བདུད་སྡིག་ཏོ་ཅན་  
གྱི་ཕྱོགས་སུ་གྱུར་པའི་བག་མེད་པ་འདི་ཡིན་ཏེ་འོང་གི་དེའི་ཡང་ཕྱོགས་བྱེད་པའི་འཁོར་གསུམ་ཡིན་པར་བདག་ཅག་གིས་ལྷ་གཞན་དག་གི་དྲུང་ནས་ཐོས་སོ། །འདི་ལྟ་  
སྟེ༑ བག་མེད་པ་དང་རྒོད་པ་དང་རྣམ་པར་རྨོངས་པའོ། །འཇིག་རྟེན་རྨོངས་པ་རྣམས་ཕྱིར་ཞིང་ཉིད་དུ་ཆེས་ལྷག་པར་རྨོང་པར་བྱེད་དོ། །གང་ཆུང་ཡང་བདག་གིས་འདི་དག་  
གིས་འདི་དག་དང་རྒོད་པ་དང་མ་བསྡམས་པ་ལ་སོགས་པ་རྣམས་ཀྱི་ལན་དྲི་བ་དང་ཕྱིར་ཞིང་དྲི་བ་དང་ལན་གྱི་ཆོས་ཀྱི་རྣམ་གྲངས་ཆེན་པོ་བཅུ་གཅིག་པ་ཞེས་བྱ་བ་ཆོས་  
དང་ལྡན་པས་བརྩད་པར་བྱའོ། །དེ་ནས་འཐབ་བྲལ་བ་རྣམས་ཀྱི་མངའ་བདག་གིས་དེ་ལྟར་རིག་ནས་དུས་བཟང་དེ་དང་ཡང་ལྷན་ཅིག་ཏུ་འགྲོ་བར་བྱས་པར་གྱུར་ཏེ། ནམ་  
མཁའི་དཀྱིལ་དུ་འཕགས་ནས་པདྨའི་སྙིང་པོ་ལ་ཉེ་བར་གནས་ཏེ་བག་མེད་པ་ལ་མངོན་པར་དགའ་བའི་ལྷ་བརྒྱ་ཕྲག་མང་པོ་རྣམས་ཀྱིས་ཡོངས་སུ་བསྐོར་ནས་འདི་སྐད་ཅེས་  
  
  
།དྲི་བ་དང་ཕྱིར་ཞིང་དྲི་བ་དང་ལན་ཞེས་བྱ་བའི་ཆོས་ཀྱི་རྣམ་གྲངས་བཅུ་གཅིག་པ་ཞེས་བྱ་བའི་ཆོས་བཤད་པར་བྱ་ཡི། མཉན་པར་གྱིས་ཤིག་བག་མེད་པ་གང་  
བཅོམ་ལྡན་འདས་འོད་སྲུང་གིས་གསུངས་པ་རྣམས་བག་ཡོད་པ་ལ་མངོན་པར་དགའ་བ་བཀྲ་ཤིས་ཞེས་བྱ་བའི་སྔོན་གྱི་ལྷ་ལ་བདག་གིས་ཐོས་པའི་ཆོས་ཀྱི་རྣམ་གྲངས་གང་  
ཡིན་པ་དེ་ལེགས་པར་རབ་ཏུ་ཡིད་ལ་བྱས་ཏེ་ཉོན་ཅིག། ལྷ་རྣམས་ཐམས་ཅད་དང། དུས་བཟང་ཐོག་མར་གྱུར་པའི་ཀུན་ནས་བརྗོད་པ་དང་ལྡན་པའི་བྱ་རྣམས་ཐམས་ཅད་དང་བག་  
མེད་པར་ཉན་ནོ། །བདུད་ཀྱི་ཕྱོགས་རྣམས་ཀྱང་ཉན་ཏེ་ཕྱིན་ཅིག་ལོག་ཏུ་སྨྲ་བ་འཇིག་རྟེན་པ་རྣམས་ལ་ཕན་པ་མ་ཡིན་པ་བྱེད་པ་བདུད་ཀྱི་ཕྱོགས་རྣམས་ཀུན་ཏུ་གནས་སོ། །དྲི་བ་  
དང་ཕྱིར་ཞིང་དྲི་བ་དང་ལན་གྱི་ཆོས་ཀྱི་རྣམ་གྲངས་བཅུ་གཅིག་པ་དེ་དག་རྣམས་ཀྱང་གང་ཞེ་ན་འདི་ལྟ་སྟེ། ཆོས་བཅུ་གཅིག་པོ་འདི་དག་རྣམས་ནི། ཆོས་བཅུ་གཅིག་གིས་  
རབ་ཏུ་སྦང་བར་བྱ་སྟེ། ཡང་དག་པ་ཇི་ལྟ་བ་བཞིན་དུ་འདོད་པ་དང་མྱ་ངན་ལས་འདའ་བར་འགྲོ་བར་བྱེད་པ་དང། བདུད་ཀྱི་ཡུལ་རྣམས་ལ་གནས་པར་མི་འདོད་པ་དང། འཁོར་  
བའི་འཆིང་བ་རྣམས་ཀྱི་འཇིགས་པས་དང། དགོན་པ་ཞི་བ་རྣམས་སུ་གནས་པས་དང། གཅིག་ཏུ་དགའ་བ་རྣམས་ཀྱིས་དང། ཡང་དག་པ་ཇི་ལྟ་བ་ལ་རེ་བར་གྱུར་པ་དང་  
  
  
༄༅། །གཏི་མུག་གཞོམ་པར་འདོད་པ་དེ་དག་རྣམས་ཀྱིས་ཡིན་ནོ། །བཅུ་གཅིག་པོ་རྣམས་ཀྱིས་རབ་ཏུ་སྤོང་བར་བྱེད་པ་དང་ཆོས་བཅུ་གཅིག་པོ་དེ་དག་རྣམས་གང་  
ཡིན་པའང་གང་དག་ཞེ་ན། འདི་ལྟ་སྟེ། རྒོད་པ་ནི། འདུལ་བས་སོ་།མ་བསྡམས་པ་ནི། སེམས་རྩེ་གཅིག་པས་སོ། །ཚུལ་ཁྲིམས་འཆལ་པ་ནི། སྐྱེས་བུ་དམ་པ་ལ་རྟེན་པས་  
སོ༑ ༑ལེ་ལོ་ནི། བརྩོན་འགྲུས་བརྩམས་པས་སོ། །གྲོང་དང་གྲོང་ཁྱེར་རྣམས་སུ་རབ་ཏུ་འཇུག་པའི་སྤྱོད་པ་ལ་དགའ་བ་ནི། གཅིག་པུ་དགོན་པར་གནས་པས་སོ། །འདོད་  
ཆེན་པོ་ནི། ཆོག་ཤེས་པས་སོ། །གཉེན་འདུན་ལྟ་བ་ལ་མངོན་པར་དགའ་བ་རྣམས་ནི། མགྲོན་པོར་ཡུན་རིང་དུ་གནས་པ་ལ་མངོན་པར་དགའ་བས་སོ། །དོན་མེད་པར་  
སྨྲ་བ་ནི། ངག་ཡང་དག་པར་བསྡམས་པས་སོ། །ཙབ་ཧྲལ་ཉིད་ནི་བརྟན་པས་སོ། །དབུལ་པོ་རྣམས་ཀྱང་སྦྱིན་པས་སོ། །མི་ཤེས་པ་ནི་ཤེས་པས་སོ། །ཆོས་བཅུ་གཅིག་  
པོ་དེ་དག་རྣམས་ནི། ཀུན་ནས་ཉོན་མོངས་པ་རྣམས་ཀྱི་དྲི་མ་དང་ཀུན་ནས་ཉོན་མོངས་པ་ཅན་གྱི་འཆིང་བར་གྱུར་པ་བག་མེད་པར་གྱུར་པའི་ལྗོན་ཤིང་རྣམས་ཀྱི་ཡལ་ག་  
རྒྱས་པར་གྱུར་པ་ཡིན་པས་བདུད་ཀྱི་ཡུལ་ལས་འདའ་བར་འདོད་པ་རྣམས་དང། འཁོར་བའི་འཇིགས་པས་སྐྲག་པ་རྣམས་དང། བག་མེད་པ་ཕམ་པར་བྱ་འདོད་པ་རྣམས་  
  
  
།འཁོར་བ་རྣམས་ཐམས་ཅད་ནི། བག་མེད་པའི་རྩ་བ་ལས་ཡིན་ནོ། །བག་ཡོད་པའི་རྩ་བ་ལས་ནི། ཐར་པ་ཡིན་ནོ། །འཁོར་བ་ལས་འབྲོས་པར་འདོད་པ་རྣམས་  
ཐམས་ཅད་ལ་འདི་ཉིད་བཅོམ་ལྡན་འདས་ཀྱིས་གསུངས་པ་ཡིན་ནོ། །དེ་ལ་འདུལ་བ་ལ་མངོན་པར་དགའ་བ་རྣམས་དང་འདུལ་བ་འདོད་པ་རྣམས་དང་སེམས་ཅན་རྣམས་ཐམས་  
ཅད་སྡུག་པ་དང་མཐུན་པ་དང་ཡིད་དུ་འོང་བར་གྱུར་པ་དེ་དག་རྣམས་ཐམས་ཅད་ཀྱིས་ཀྱང་ཞེ་ལྡོག་པར་ལྟ་བའི་ཆོས་རྒོད་པ་ཞེས་བྱ་བ་གང་དག་ཞེ་ན། འདུལ་བ་ལ་མངོན་པར་  
དགའ་བ་དེ་དག་དང་དེ་དག་རྣམས་ཀྱིས་ཀྱང་སྡིག་པའི་ཆོས་འདི་དག་རབ་ཏུ་སྤང་བར་བྱའོ། །དེ་ལ་རྒོད་པའང་རྣམ་པ་ལྔ་ཡིན་ནོ། །འདི་ལྟ་སྟེ། གྲོང་དང་གྲོང་ཁྱེར་དུ་འཇུག་པ་  
རྣམས་ལ་མགྱོགས་པར་ལམ་དུ་འགྲོ་བ་དང། འགྲོ་བར་བྱེད་པ་ནའང་ཀུན་ནས་མ་བསྡམས་པ་དང། ཁ་ཅིག་ནི། ལམ་དུ་འགྲོ་བ་ན་གོས་ཚགས་ལྷོད་པ་དང། ཁ་ཅིག་ནི་  
ལམ་ན་གོས་རྣམ་པར་འཕྱར་བྱེད་པ་དང། འཁྲུལ་པ་ཡང་དང་ཡང་དུ་འབྱུང་བའམ་སེམས་མཉམ་པར་མ་བཞག་པའོ། །རྣམ་པ་དེ་ལྟ་བུར་དེ་དག་རྣམས་གཞན་གྱིས་མཐོང་  
བར་གྱུར་ན། དེ་མ་ཐག་ཏུ་རྣམ་པར་སྡང་བར་འགྱུར་རོ། །དེ་ལྟར་འགྲོ་བ་བྱེད་པ་རྣམས་ཀྱི་ཀུན་ནས་མ་བསྡམས་པའི་འགྲོས་འྡིའང་གང་ལས་ཡིན་ན། ཆུང་དུ་ན་འདི་  
  
  
༄༅། །ནི༑ རྒྱགས་པའམ་ཡིད་ལ་བྱེད་པ་དང་བྲལ་བ་ཡིན་ཏེ། དེ་བཞིན་དུ་རྒོད་པ་རྣམས་ནི། རྣམ་པ་དུ་མ་ལས་ཡིན་ནོ། །དེ་དག་རྣམས་ཀྱང་ཀུན་ནས་བསྡམས་  
པའི་སྤྱོད་ལམ་གྱི་འགྲོས་གྱིས་དང། གཉའ་ཤིང་གང་ཙམ་དུ་ལྟ་ཞིང་འགྲོ་བ་དང། གོས་རྣམས་ཀྱི་ཚགས་བསྡམས་པ་དང། མི་འཕྱར་བས་ཀྱང་སྟེ་པུས་མོ་ལས་སོར་  
བཞི་ཙམ་གྱིས་ལྷག་པར་བླ་གོས་རུང་བ་ཡིན་པ་དང། དཔུང་བ་གཉིས་མི་བསྐྱོད་པས་ལྷའི་འཇིག་རྟེན་གྱི་བག་མེད་པ་རྣམས་ནི། བག་ཡོད་པས་འཇོམས་པར་འགྱུར་  
རོ༑ ༑དགེ་སློང་ངམ་དེ་ལྟ་བུའི་རིགས་ཅན་རྣམས་ཀྱིས་རབ་ཏུ་གཞོམ་པར་བྱ་བའི་བག་མེད་པ་བཞི་ལས་གཞན་ལྷག་པར་གྱུར་པ་ཡང་གང་ཞེ་ན། གང་ཅུང་ཟད་ཅིག་  
སྨྲ་བར་གྱུར་བ་ནའང་ལེགས་པར་མ་བརྟགས་པར་བྱེད་པ་ཡིན་ནོ་།གང་གི་ཚོད་ཀར་གྱུར་པ་དེའི་ཚོད་ཀ་རྣམས་ཀྱང་ཀུན་ནས་རིག་པར་མི་འགྱུར་རོ། །དེ་སྦྱིན་པ་པོ་དང་  
སྦྱིན་བདག་གི་ཁྱིམ་དུ་སྒྲས་ལེགས་པར་འཇུག་པར་བྱེད་པ་རྣམས་ནི་སྡོམ་པར་བྱེད་པ་ཡིན་ཏེ། སེ་གོལ་གྱི་སྒྲ་མ་བྱས་པར་འཇུག་པར་བྱེད་པ་ཡིན་ནོ། །སྟན་ཡང་ངན་  
པར་འཛིན་པར་བྱེད་དོ། །བསྡམས་པ་མེད་པ་དུ་མ་རྣམས་སྨྲ་བ་ཡིན་གྱི། །སྨྲ་བ་དང་མི་སྨྲ་བ་རྣམས་ཀྱི་ཚོད་རིག་པར་འགྱུར་བ་ནི་མ་ཡིན་ནོ། །བདུག་པ་ཉིད་ན་སྐད་  
  
  
།བུད་མེད་རྣམས་ལ་རྟོག་དཔྱོད་འཇུག་པར་བྱེད་དོ། །བབ་ཆོལ་དུ་རྒོད་པར་བྱེད་དོ། །བབ་ཆོལ་དུ་ཁྲོ་བར་བྱེད་དོ། །འཁོར་རྣམས་  
ལའང་སྔ་ཕྱིར་ལྟ་བར་མི་བྱེད་དོ། །དེ་ལྟར་རྒོད་བག་ཏུ་སྤྱོད་པ་ཀུན་ནས་མ་བསྡམས་པར་འཇུག་པར་བྱེད་པའི་དགེ་སློང་རྣམས་ནི་མི་སྡུག་པ་དང་ཡིད་དུ་མི་འོང་བར་འགྱུར་  
ཞིང་འདི་དག་རྣམས་ལས་གཞན་པ་རབ་ཏུ་ཞི་བའི་ཆ་བྱད་དང་སྤྱོད་ཚུལ་ཅན་ཡོད་དམ་ཞེས་བརྗོད་པར་ཡང་བྱེད་དོ། །ཇི་ལྟར་སྐྱེས་པ་རྣམས་སམ། དེ་ལས་གཞན་དེའི་རིགས་  
ཅན་རྣམས་ཀྱང་རུང་སྟེ། ཀྱེ་མ་དགེ་སློང་འདི་དག་ནི། རྒོད་བག་ཅན་ཡིན་ནོ། །ཡང་གང་གི་ཚེ་ངག་ཀུན་ནས་ལེགས་པར་བསྡམས་པར་གྱུར་པ་ན་སྔ་ཕྱི་ཚིག་རྣམས་ཀུན་  
ལེགས་པར་འབྲེལ་བར་རྗོད་པར་བྱེད་དོ། །སྐྱེས་བུ་གཞན་དག་རྣམས་མཐོང་བར་གྱུར་པའམ་དེ་ཉིད་མཐོང་བར་གྱུར་ཀྱང་རུང། སྦྱིན་པ་པོ་དང་སྦྱིན་བདག་རྣམས་སམ་དེའི་  
རིགས་ཅན་གཞན་དག་རྣམས་ཀྱང་རུང་སྟེ། ཡུལ་དང་དུས་སུ་རིགས་པ་དང་འགལ་བ་མེད་པ་དལ་བུས་སྨྲ་བར་བྱེད་དོ། །ཞི་བ་དང་གོ་བར་གྱུར་པ་དང་ཆོས་ཉིད་དང་མི་འགལ་  
བའི་ངག་རྣམས་ཇི་ལྟར་རྗོད་པར་བྱེད་པ་དེ་བཞིན་དུ་སྒྲུབ་པར་ཡང་བྱེད་དོ། །བུད་མེད་རྣམས་ལ་རྟོག་དཔྱོད་མི་བྱེད་དོ། །སེ་གོལ་གྱི་སྒྲ་བྱས་ནས་ལེགས་པར་འཇུག་པར་  
  
  
༄༅། །ཡང་བྱེད་དོ། །དུས་ཀྱང་རིག་པར་འགྱུར་རོ། །ཕྱིར་འབྱུང་བར་འགྱུར་བའི་ངོ་བོའང་ཤེས་པར་འགྱུར་བ་དང། ཟུར་གྱིས་གོ་བར་ཡང་འགྱུར་རོ། །ཆོས་གོས་  
རྣམས་ཀྱང་རྩམ་པར་འཕྱར་བར་མི་བྱེད་དོ། །དཔུང་པ་དག་བསྐྱོད་པར་ཡང་མི་བྱེད་དོ། །གློ་དྲག་པོར་ལུ་བར་ཡང་མི་བྱེད་དོ། །ངག་གིས་འཕྱ་བར་ཡང་མི་བྱེད་དོ། །དྲིས་པ་  
དང་གཞན་དག་གུས་པར་གྱུར་པས་ཕྱི་ནས་ཚིག་རྗོད་པར་བྱེད་དོ་།ངལ་བ་དང་སྙན་པ་དང་ཆོས་དང་ལྡན་པ་རྣམས་ཀྱིས་ཀྱང་རུང། དེ་ལྟར་རྒོད་བག་ནི། འདུལ་བས་  
འཇོམས་པར་བྱེད་དོ། །གཞལ་ཡང་འདུལ་བས་རྒོད་པ་ཀུན་ནས་འཇོམས་པར་བྱེད་དོ། །འྡིའང་གང་དག་ཡིན་ཞེ་ན། འདི་ལྟ་སྟེ། ཁྱིམ་རྣམས་སུ་དེ་འཇུག་པར་བྱེད་པ་ན་  
དེ་ན་གླུ་དང་གར་དང་རོལ་མོའི་སྒྲ་རྣམས་དང་གད་མོ་དང་འགྱིང་བག་དང་ཡོངས་སུ་སྤྱོད་པ་དང་གཞན་དག་གིས་རྗོད་པ་དང་ཕན་ཚུན་དུ་དགོད་པ་རྣམས་ལ་ཉན་པར་མི་  
བྱེད་དོ༑ ༑རོ་མྱོང་བར་ཡང་མི་བྱེད་དོ། །དེ་དག་རྣམས་ལ་སེམས་རབ་ཏུ་སྨོན་པར་མི་བྱེད་དོ། །ཚོགས་པ་འདུས་པ་ལ་མངོན་པར་དགའ་བར་མི་འགྱུར་རོ། །ཁྱིམ་གཞན་  
དག་རྣམས་ཀྱི་སྤྱོད་ཚུལ་གཞན་དག་ཏུ་རྗོད་པར་མི་བྱེད་དོ། །ཤིན་ཏུ་མྱུར་བར་འགྲོ་བ་དང་འོང་བ་དང་རབ་ཏུ་འཇུག་པ་མང་བ་མ་ཡིན་ནོ། །ཧ་ཅང་སློང་བར་བྱེད་པའི་  
  
  
།དེ་ལྟ་བུར་ཡང་དགེ་སློང་དེ་གཞན་གྱི་ཁྱིམ་དུ་འཇུག་སྟེ། སྦྱིན་པ་པོ་དང། སྦྱིན་བདག་དང་གཞན་ཡང་དེ་ལྟ་བུའི་རིགས་ཅན་རྣམས་ཀྱི་ཁྱིམ་དུ་འཇུག་  
པ་ནི་རྒོད་བག་རྣམས་ནི། འདུལ་བས་ཀུན་ནས་འཇོམས་སོ། །འཇིག་པར་བྱེད་དོ། །རྣམ་པར་འབྱེད་དོ། །གཞན་ཡང་གལ་ཏེ་ཁྱིམ་རྣམས་སུ་ཞུགས་པར་གྱུར་ནས་དགེ་སློང་  
གིས་སྦྱིན་པ་པོ་དང་སྦྱིན་བདག་རྣམས་དང་གཏམ་ལ་ཞུགས་པར་གྱུར་པ་ན་ཆོས་དང་ལྡན་པའི་གཏམ་རྣམས་བཞག་ནས་འདོད་པ་རྣམས་ཀྱི་གཏམ་བྱེད་དོ། །ཡུལ་ལྗོངས་ཀྱི་  
གཏམ་རྣམས་བྱེད་དོ། །མཐོ་རིས་ཀྱི་གཏམ་བྱེད་དོ། །གར་མཁན་དང་གར་དང་རོལ་མོ་བསྟན་པའི་གླུའི་གཏམ་རྣམས་བྱེད་དོ། །གྲོང་ཁྱེར་རྣམས་སམ་གཞན་གྱི་ཡང་རུང་སྟེ་  
ཀུན་ནས་ཉོན་མོངས་པ་ཅན་གྱི་གཏམ་རྣམས་བྱེད་དོ། །བུད་མེད་རྣམས་དང་ཀུན་ནས་འདྲེ་བར་གནས་པར་བྱེད་ཅིང་རྣམ་པར་བཀྲ་བར་བྱས་པའི་ཆ་བྱད་ཀྱིས་ཀྱང་ཁྱིམ་རྣམས་  
སུ་རྒྱུ་བར་བྱེད་དོ། །དགེ་སློང་རྣམས་སམ། གཞན་ཡང་དེའི་རིགས་ཅན་རྣམས་ལ་རྒོད་བག་དེ་ལྟ་བུ་དག་ཀྱང་འབྱུང་བ་ཡིན་ནོ། །རྒོད་བག་དེ་ལྟ་བུས་རབ་ཏུ་ཞུགས་པར་གྱུར་པ་  
རྣམས་འདུལ་བ་ཇི་ལྟ་རྣམས་ཀྱིས་ཉེ་བར་སྤོང་བ་ཡིན་ན། འདི་ལྟ་སྟེ། དགེ་སློང་ངམ་གཞན་དག་དེའི་རིགས་ཅན་རྣམས་ཀྱང་རུང་སྟེ་ཁྱིམ་དུ་ལེགས་པས་ཉེ་བར་ཞུགས་  
  
  
༄༅། །པར་གྱུར་པ་ན་ལེགས་པ་ལ་བརྟེན་པའི་གཏམ་རྣམས་བྱེད་པར་འགྱུར་བ་ཡིན་ནོ། །དཔེར་བྱ་ན། སྦྱིན་པའི་གཏམ་དང། ཚུལ་ཁྲིམས་ཀྱི་གཏམ་དང། ཡེ་ཤེས་  
རབ་ཏུ་བསྔགས་པར་བྱ་བའི་གཏམ་རྣམས་དང། ལོག་པར་ལྟུང་བའི་གཏམ་དང། རྒས་པའི་གཏམ་དང། ནད་ཀྱི་གཏམ་དང། རྣམ་པར་འབྲལ་བར་འགྱུར་བའི་གཏམ་  
དང༑ ལས་བདག་གིར་བྱ་བའི་གཏམ་དང། རྒུད་པར་འགྱུར་བའི་གཏམ་དང། འཆི་བའི་གཏམ་རྣམས་དང། ཡང་དག་པར་མགུ་བར་བྱ་བའི་གཏམ་དང། ལེགས་པ་ལ་  
བརྟེན་པར་བྱ་བའི་གཏམ་དང། སྡུག་བསྔལ་གྱི་གཏམ་དང། ཀུན་འབྱུང་བའི་གཏམ་དང། འགོག་པའི་གཏམ་དང། ལམ་གྱི་གཏམ་རྣམས་དང། ས་རྣམས་ཀུན་ཏུ་བགྲོད་  
པར་བྱ་བའི་གཏམ་རྣམས་དང། ཚུལ་ཁྲིམས་རབ་ཏུ་བསྔགས་པ་དང་དང་པོ་བྱུང་བའི་གཏམ་རྣམས་དང། འདོད་ཆགས་དང་བྲལ་བའི་གཏམ་རྣམས་དང། སེར་སྣ་ཡོངས་  
སུ་གཞིག་པར་བྱ་བའི་གཏམ་རྣམས་དང། གཟུགས་ཀྱི་རྒྱགས་པས་མྱོས་པ་རྣམས་ལ་གཟུགས་ཚད་མེད་པ་བརྗོད་པའི་གཏམ་རྣམས་དང། བསླུ་བར་གྱུར་པའི་གཏམ་  
རྣམས་དང། ལང་ཚོ་ལ་བབ་པ་ལ་སོགས་པ་རྣམས་ཀྱང་རྒ་བས་ངེས་པར་སླུ་བར་བྱེད་པའི་གཏམ་རྣམས་ཏེ། སྦྱིན་པ་པོ་དང་སྦྱིན་བདག་རྣམས་ཀྱི་བསམ་པ་ཀུན་ཏུ་རིག་  
  
  
།དེ་ལྟར་ན་དགེ་སློང་གིས་རྒོད་བག་རྣམས་འདུལ་བས་ཉེ་བར་སྤོང་བ་ཡིན་ནོ། །གཞན་ཡང་རྒོད་པ་རྣམས་ནི། འདུལ་བས་ཉེ་བར་འཇོམས་  
པར་བྱེད་དེ། གང་ལ་ཟས་དང་སྐོམ་མང་བར་གྱུར་པ་དེ་དག་གིས་ཕེའུ་བཏབ་པར་གྱུར་ལ་དེར་ཡང་ལེགས་པར་ཉེ་བར་ཕྱིན་པ་ཡིན་ནོ་།གཞན་ཡང་གང་དག་འདོད་པ་ཆེ་བར་གྱུར་  
པ་རྣམས་ཀྱང་རོ་ལ་མངོན་པར་དགའ་བའི་ཕྱིར་ན་ཕལ་ཆེ་བ་རྣམས་སུ་རབ་ཏུ་འཇུག་པར་བྱེད་དེ། བསྟེན་གྲོགས་པ་དེ་དག་ཏུ་ཉེ་བར་འགྲོ་བར་བྱེད་ལ། བསྟེན་གྲོགས་བྱ་བའི་དོན་  
དུའང་གང་དག་གིས་ཉེ་བར་སྒྲུབ་པར་བྱེད་དོ། །རྣམ་པ་གང་དག་གིས་ཉེ་བར་སྒྲུབ་པར་བྱེད་པ་དང། ཇི་སྲིད་དུ་ཉེ་བར་སྒྲུབ་པར་བྱེད་པ་དེ་སྲིད་དུ་ཆོས་གོ་དང་བསོད་སྙོམས་དང་  
གནས་མལ་དང་ནད་ཀྱི་རྐྱེན་སྨན་དང་ཡོ་བྱད་རྣམས་ཀྱིས་ཀུན་ནས་དགའ་བར་བྱེད་དོ། །གང་གིས་འདིའི་བདེ་བ་རྣམས་ལ་ཀུན་ཏུ་དྲན་པར་མི་བྱེད་ཅིང་རོ་མྱང་བར་ཡང་མི་བྱེད་  
དོ༑ ༑རྣམ་པར་རྟོག་པར་ཡང་མི་བྱེད། དེའང་ད་ལྟར་གཅིག་ཏུ་རྣམ་པར་རྒྱུ་བ་དང། ལེགས་པ་ལ་བརྟེན་ནས་རྣམ་པར་རྒྱུ་བ་དང། ཀུན་ནས་བསྡམས་ནས་རྣམ་པར་རྒྱུ་བ་ནི་  
འདུལ་བ་དང་ལྡན་པ་ཡིན་ནོ། །དགེ་སློང་ངམ་དེའི་རིགས་ཅན་གཞན་དག་རྣམས་ཀྱང་རུང་སྟེ། དེ་ལྟར་རྒོད་པ་རྣམས་འདུལ་བས་ཉེ་བར་འཇོམས་པ་ཡིན་ནོ། །རྒོད་པ་རྣམས་  
  
  
༄༅། །ཐམས་ཅད་ཀྱང་བག་མེད་པ་ལས་རབ་ཏུ་འཕེལ་བར་འགྱུར་བ་ཡིན་ནོ། །དོན་མ་ཡིན་པའི་ཚོགས་རྣམས་ཐམས་ཅད་ཀྱང་བག་མེད་པའི་རྩ་བ་ལས་ཡིན་ནོ། །  
དེའི་ཕྱིར་ན་མྱ་ངན་ལས་འདས་པ་ཚོལ་བར་བྱེད་པ་རྣམས་ཐམས་ཅད་ཀྱིས་བག་མེད་པ་ཁོ་ན་གཞོམ་པར་བྱ་བ་ཡིན་ནོ། །དེ་ལྟར་མུ་སུ་ལུནྡྷ་འདིས་སྔོན་གྱི་ལྷའི་དྲུང་དུ་ཐོས་  
པ་གང་ཡིན་པའི་ཆོས་དེ་དག་དང། ངང་པའི་རྒྱལ་པོ་དུས་བཟང་དེ་དང། བདུད་ཀྱི་ཕྱོགས་སུ་གྱུར་པའི་བག་མེད་པ་དེ་དག་གི་མདུན་དུ་སྟོན་པར་བྱེད་དོ། །བཅོམ་ལྡན་འདས་  
འོད་སྲུང་གིས་གསུངས་པ་དྲི་བ་བཅུ་གཅིག་པའི་མདོ་ལས་དྲི་བ་གཅིག་རྫོགས་སོ། །ཇི་ལྟར་དྲི་བ་གཉིས་པ་ཡིན་ན། འདི་ལྟ་སྟེ། མ་བསྡམས་པ་རྣམས་ནི། སེམས་རྩེ་གཅིག་  
པ་ཉིད་ཀྱིས་ཏེ་མ་བསྡམས་པས་ཀྱང་རྣམ་པ་གཉིས་ཡིན་ཏེ། འཇིག་རྟེན་པ་དང་འཇིག་རྟེན་ལས་འདས་པའོ། །བསྡམས་པའང་མདོར་བསྡུ་ན་སེམས་རྩེ་གཅིག་པས་  
འཛིན་པར་བྱེད་པའོ། །དེ་ལ་སྡོམ་པའང་རྣམ་པ་དུ་མ་ཡིན་ནོ་།མདོར་བསྡུ་ན་ནི། རྣམ་པ་གཉིས་ཡིན་ཏེ། རང་བཞིན་གྱི་ཁ་ན་མ་ཐོ་བ་དང། བཅས་པའི་ཁ་ན་མ་ཐོ་  
བའོ༑ ༑དེ་ལ་རང་བཞིན་གྱི་ཁ་ན་མ་ཐོ་བ་ཉམས་པ་རྣམས་ནི་དགེ་སློང་མ་ཡིན་ཞིང་འོད་སྲུང་བའང་མ་ཡིན་ཏེ། སྲོག་གཅོད་པ་དང། མི་ཚངས་པར་སྤྱོད་པ་དང་  
  
  
ཀརྵ་པ་ཎ་གསུམ་གྱི་བློར་གྱུར་པས་ཆོས་དང་ལྡན་ནའང་རུང་སྟེ་འཕྲོག་ནས་ཡོངས་སུ་ལོངས་སྤྱོད་ན་ནི། ཡུལ་གྱིས་དང་གཉེན་  
འབྲེལ་གྱི་མ་ཡིན་པ་དང་གནང་ལ་བསྒོ་བས་ཀྱང་རུང་སྟེ། དགེ་སློང་མ་ཡིན་ཞིང་འོད་སྲུང་པའི་མ་ཡིན་ནོ། །རུལ་བར་གྱུར་པ་མ་རུངས་པ་རྫུན་པ་རྟགས་འབའ་ཞིག་འཛིན་  
བར་བྱེད་པ་ཡིན་ནོ། །དེ་ལྟར་རང་བཞིན་གྱི་ཁ་ན་མ་ཐོ་པ་ཚུལ་ཁྲིམས་འཆལ་བར་གྱུར་པ་དེའང་བག་མེད་པས་བྱས་པ་ཡིན་ནོ། །དེའི་ཕྱིར་ན་འོད་སྲུང། རབ་ཏུ་བརྩོན་པ་རྣམས་  
ཀྱིས་ཀྱང་བག་མེད་པ་ཡོངས་སུ་སྤང་བར་གྱིས་ཤིག་དེ་ལྟར་འཐབ་བྲལ་བ་རྣམས་ཀྱི་མངའ་བདག་མུ་སུ་ལུནྡྷ་འོད་སྲུང་གིས་གསུངས་པའི་མདོ། བྱང་ཆུབ་སེམས་དཔའ་  
དུས་བཟང་དང། སྨྲ་བ་པོར་གྱུར་པའི་ངང་པ་རྣམས་དང། བདུད་ཀྱི་ཕྱོགས་ཀྱི་བག་མེད་པ་རྣམས་ལ་ཆོས་སྟོན་པར་བྱེད་ཅིང་པདྨའི་སྙིང་པོ་ལ་ཡང་དག་པར་གནས་ནས་བཤད་  
དོ༑ ༑གཞན་ཡང་བཅས་པའི་ཁ་ན་མ་ཐོ་བ་རྣམས་ནི། མདོར་བསྡུ་ན་རྣམ་པ་དགུ་ཡིན་ནོ། །མི་གཙང་བ་རྣམ་པ་དགུ་པོ་རྣམས་ཀྱང་གང་ཞེ་ན། གཅིག་སྤྱོད་པ་དང། བཤགས་  
པས་ལྡང་པ་སྤྱོད་པ་དང། བག་མེད་པས་བག་མེད་པ་སྤྱོད་པ་དང་ཕྱེད་སྤྱོད་པ་དང། ཕལ་ཆེར་སྤྱོད་པ་དང། བཤགས་པ་དང་ལྡང་བ་ཡང་བར་སྤྱོད་པ་དང། ལམ་སྟོན་  
  
  
༄༅། །པར་བྱེད་པ་དང་བསྒྲགས་པས་སྤྱོད་པ་དང། བརླག་པར་སྤྱོད་པ་དང། ཐམས་ཅད་སྤྱོད་པའོ། །དེ་ལྟར་དགེ་སྦྱོང་རྣམས་སམ། གཞན་དག་དེའི་རིགས་  
ཅན་རྣམས་ཀྱང་རུང་སྟེ། བག་མེད་པའི་དབང་གིས་བྱིས་པའི་སྐྱེ་བོ་རྣམས་ཐམས་ཅད་བློ་ཉམས་པར་གྱུར་པ་དང། ཇི་སྲིད་དུ་ཆོས་འདུལ་བ་མ་བསླབས་པ་རྣམས་ཀྱི་མདོར་  
བསྡུ་ན་ཁ་ན་མ་ཐོ་བ་རྣམ་པ་དགུ་ཡིན་ནོ། །གཅིག་སྤྱོད་པ་ཇི་ལྟ་བུ་ཡིན་ཞིང་ཇི་ལྟར་ན་བཅས་པའི་ཁ་ན་མ་ཐོ་བ་ཡིན་ན་འདི་ན་བསླབ་པ་གང་དག་ཡང་མོར་གྱུར་པ་རྣམས་  
དང། ལྡང་བ་ཡང་བར་གྱུར་པ་དེ་དག་རྣམས་འདིས་ཁྱད་པར་དུ་བསད་པར་གྱུར་ནས་བག་མེད་པའི་དབང་གིས་རྒལ་བར་བྱེད་དེ། ཇི་ལྟར་བདག་གིས་འདི་དག་ལས་རྒལ་  
བར་བྱས་ལ་ཕྱི་ནས་ནི། བདག་གིས་ཀུན་ནས་ལྡང་བར་བྱའོ་སྙམ་པའོ། །དཔེར་ན། ས་རྐོ་བར་བྱེད་པ་དང། རྩྭ་གཅོད་པར་བྱེད་པའོ། །འདི་ནི། གཅིག་སྤྱོད་པ་ཞེས་བརྗོད་དེ་  
དགེ་སྦྱོང་ངམ་གཞན་ཡང་དེའི་རིགས་ཅན་རྣམས་ཀྱང་རུང་ངོ་།ཡང་ཇི་ལྟར་ན་བག་མེད་པ་སྤྱོད་པ་རྣམས་བཤགས་པས་ལྡང་བ་སྤྱོད་པ་ཡིན་ན། འདི་ན་དགེ་སྦྱོང་  
དག་བསླབ་པའི་གཞི་གཅིག་གམ། བསླབ་པའི་གཞི་གཉིས་སམ། གསུམ་ལ་སྤྱོད་པ་ལས་འདའ་བར་བྱེད་དོ། །ཇི་ལྟར་དེ་སྙེད་ཅིག་ལས་འདས་པར་བྱེད་ཅིང། འདའ་  
  
  
པ་སྟེ། དེ་རིམ་པ་དེ་ཉིད་ཀྱིས་དང། དེ་ཁྱད་དུ་གསོད་པར་བྱེད་པས་ཀྱང་རྟག་ཏུ་བཅས་པའི་ཁ་ན་མ་ཐོ་བ་རྣམས་བྱེད་དོ། །  
དེ་དག་ནི། ཆོས་ལ་གུས་པར་སྤྱོད་པ་ཉིད་ཀྱང་མ་ཡིན་ནོ། །བག་དང་ལྡན་པའང་མ་ཡིན་ནོ། །རྟག་ཏུའང་རྣམ་པར་གཡེང་བ་དང་བཅས་པའི་སེམས་སུ་འགྱུར་རོ། །འདི་ལ་ནི་  
བཤགས་པས་ལྡང་བར་སྤྱོད་པ་ཞེས་བྱའོ། །ཇི་ལྟར་ན་བག་མེད་པས་བག་མེད་པ་ཡོངས་སུ་འཕེལ་བར་སྤྱོད་པ་ཡིན། འདི་ན་སེམས་ཡང་བར་འགྱུར་ཞིང་སེམས་སྟོབས་  
ཀྱང་ཡང་བ་རྣམས་ཀྱིས་བསླབ་པའི་གཞི་རྣམས་ཀྱི་བཤགས་པར་བྱ་བ་རྣམས་ཀྱང་མངོན་པར་ཤེས་པར་འགྱུར་བ་མ་ཡིན་ནོ། །སྙིང་པོ་དང་སྙིང་པོ་མེད་པ་རྣམས་བཤགས་  
པར་བྱ་བ་དང། ལྡང་བའང་མངོན་པར་མི་ཤེས་པ་ཡིན་ནོ། །དེ་ལ་ནི། བསླབ་པའི་གཞི་བཅས་པའི་ཁ་ན་མ་ཐོ་བ་བཅས་པ་རྣམས་གང་ཡིན་པ་རྣམས་ཤིན་ཏུ་ཡང་མང་བར་  
འགྱུར་རོ། །དེ་དག་རྣམས་ཀྱང་འཛིན་པར་བྱེད་ཅིང་ཡང་གང་དག་དུས་ཤིན་ཏུ་རིང་བ་ན་དཀའ་བླས་ཆེན་པོས་ལྡང་བར་འགྱུར་ཏེ། དེ་དག་ཀྱང་འཛིན་པར་བྱེད་པ་ཡིན་ནོ། །  
ཡང་གང་དག་ཁ་ན་མ་ཐོ་བ་ཆུང་བར་གྱུར་པ་དེ་དག་ནི། ལེགས་པར་འཛིན་པའང་མ་ཡིན་ནོ། །ཆོས་ལ་གུས་པར་གནས་པའི་རང་བཞིན་ཅན་མ་ཡིན་ནོ། །དགེ་སྦྱོང་རྣམས་  
  
  
༄༅། །སམ་རྣམ་པ་དེ་ལྟ་བུ་གཞན་དག་རྣམས་ཀྱང་རུང་སྟེ་འདི་དག་ནི། བག་མེད་པས་བག་མེད་པ་རབ་ཏུ་འཕེལ་བར་སྤྱོད་པར་བརྗོད་པ་ཡིན་ནོ། །ཡང་ཇི་ལྟར་ན་  
ཕྱེད་ལ་སྤྱོད་པ་ཡིན་ནོ། །འདི་ལ་བསླབ་པའི་གཞི་གང་དག་ཡང་བ་རྣམས་སམ་ལྕི་བར་གྱུར་པ་རྣམས་ཀྱང་རུང་སྟེ། དགེ་སློང་གིས་ཀུན་ནས་ལྡང་བ་འབའ་ཞིག་བྱེད་དུ་  
འགྲོ་བའམ། གལ་ཏེ་ན་འཛིན་པར་བྱེད་པའམ། གལ་ཏེ་ན་ཤིན་ཏུ་བསླབས་པར་གྱུར་ཏེ་ལྡང་བར་འགྱུར་བ་ཡིད་ལ་བྱས་ནས་དེ་རིགས་མཐུན་པའི་ཆ་རྣམས་མ་ལུས་པ་ཁོ་  
ན་ཕྱིར་ཟློག་པར་བྱེད་དེ། འདི་ནི། ཕྱེད་ལ་སྤྱོད་པ་ཞེས་བརྗོད་དོ། །གང་གི་ཕྱིར་ཕྱེད་ལ་ནི། སྤྱོད་པར་བྱེད་ལ། ཕྱེད་ལ་ནི་སྤྱོད་པར་བྱེད་པ་ཉིད་ཀྱང་མ་ཡིན་ཏེ། རིམ་པ་འདི་  
དག་གིས་ན་ཕྱེད་ལ་སྤྱོད་པ་བྱ་བ་ཡིན་ནོ། །བག་མེད་པ་རྣམས་ཀྱིས་བག་མེད་པར་རྣམ་པར་རྒྱུ་བ། བག་མེད་པའི་དབང་གིས་འགྲོ་བ། བག་མེད་པའི་ཡུལ་ལ་གནས་པ་འདི་  
ནི༑ དགེ་སྦྱོང་དང་རྣམ་པ་དེ་ལྟ་བུ་གཞན་དག་རྣམས་ཀྱང་རུང་སྟེ། ཕལ་ཆེར་སྤྱོད་པར་བྱེད་པ་ཡིན་ནོ། །བསླབ་པའི་གཞི་རྣམས་ཡོངས་སུ་རྫོགས་པར་འཛིན་པར་བྱེད་པ་  
དགེ་སྦྱོང་མ་དང་དགེ་ཚུལ་དང་དགེ་བསྙེན་རྣམས་ཀྱང་རུང་སྟེ་ཤིན་ཏུ་མྱུར་བར་མྱ་ངན་ལས་འདས་པར་འགྲོ་བར་འགྱུར་བ་འདི་དག་དང། རྣམ་པ་དེ་ལྟ་བུ་རྣམས་དང་  
  
  
གྱུར་པའི་ཕལ་ཆེར་སྤྱོད་པ་རྣམས་ཇི་ལྟ་བུ་ཞེ་ན། འདི་ནི། བཅས་པའི་ཁ་ན་མ་ཐོ་བའི་བསླབ་པའི་གཞི་རྣམས་ཤིན་ཏུ་ཕལ་  
ཆེར་འཛིན་པར་བྱེད་པ་རྣམས་མ་ཉམས་པ་དང། མ་རལ་བ་དང། མ་ཟགས་པ་དང། མི་བརྟན་པ་དང། སྙིང་པོ་མེད་པ་དང། གཅིག་ཏུ་ལྷག་མ་མེད་པ་མ་ཡིན་པར་གལ་ཏེ་  
ཤེད་ན་འཛིན་པར་བྱེད་དོ། །གལ་ཏེ་ཤེད་ན་མི་འཛིན་པར་བྱེད་དོ་།དགེ་སྦྱོང་དང་རྣམ་པ་དེ་ལྟ་བུ་གཞན་དག་རྣམས་ཀྱང་རུང་སྟེ། འདི་ནི། ཕལ་ཆེར་སྤྱོད་པ་ཞེས་བརྗོད་དོ། །  
ཡང་ཇི་ལྟར་ན་བཤགས་པ་དང་ལྡང་བ་ཡང་བར་སྤྱོད་པ་ཡིན་ན་འདི་ན་བག་མེད་པའི་དབང་གིས་སམ་སྡིག་པའི་གྲོགས་པོ་ལ་རྟེན་པའི་དབང་གིས་ཀྱང་གལ་ཏེ་ན་བསླབ་པའི་  
གཞི་རྣམས་ཉམས་པར་བྱེད་དོ། །དེ་མྱུར་བར་སོ་སོར་རིག་ནས་འགྱོད་པར་འགྱུར་བ་དང་སེམས་རབ་ཏུ་དང་བར་གྱུར་པས་སམ། དམྱལ་བའི་འཇིགས་པས་འཇིགས་པར་  
གྱུར་པས་ཀྱང་རུང་སྟེ། བཤགས་པར་བྱེད། དགེ་འདུན་ལའང་མཐོལ་བར་བྱེད་དོ། །ཇི་ལྟར་ན་བདག་གི་བསླབ་པའི་གཞི་ཉམས་པར་བྱས་པ་ནི། བདག་གིས་མཛེས་པ་  
མ་བྱས་ཀྱི། དགེ་འདུན་རྣམས་ཀྱིས་དེ་ལས་ལྡང་བར་མཛད་དུ་གསོལ་ཞེས་བཤགས་པ་ལ་འཁོད་པར་བྱ་བ་དང། གཉེན་པོས་ཀྱང་མཐོལ་ཞིང་བཤགས་པར་བྱེད་པ་  
  
  
༄༅། །དང། ལྡང་བར་བྱེད་པ་ཞེས་བྱ་བས་ཀྱང་འཇིགས་པ་ཡིན་ནོ། །དེའི་ཕྱིར་དགེ་སློང་འདི་ནི། བཤགས་པ་དང་ལྡང་བ་ཡང་བར་སྤྱོད་པ་ཞེས་བརྗོད་པ་ཡིན་  
ནོ༑ ༑ཇི་ལྟར་ན་དགེ་སློང་ལམ་སྟོན་པར་བྱེད་པ་དང་བསྒྲགས་པས་སྤྱོད་པ་ཡིན་ན། འདི་ན་དགེ་སློང་ངམ་རྣམ་པ་དེ་ལྟ་བུ་གཞན་དག་རྣམས་ཀྱང་རུང་སྟེ། བརྒྱ་ལ་ཞིག་ན་  
བག་མེད་པའི་དབང་གིས་ཁ་ན་མ་ཐོ་བ་མང་པོར་གྱུར་བ་སྡུག་བསྔལ་གྱི་རྩ་བ་གཅོད་པར་བྱེད་པའི་བསླབ་པའི་གཞི་རྣམས་ལས་འདའ་བར་བྱེད་པའམ། ཉམས་དམས་  
པར་བྱས་པར་གྱུར་ནའང་དེ་དག་བླ་མ་རྣམས་ལ་རྗོད་པར་བྱེད་དོ་།དགེ་འདུན་རྣམས་ལའང་གསོ་སྦྱོར་གྱི་དུས་ཀྱི་ཚེ་ནའོ། །དེ་ལ་དགེ་འདུན་རྣམས་ཀྱིས་ལམ་འདོམས་པར་  
མཛད་ཅིང་དཀའ་བླས་རྣམས་ཀྱང་ཉེ་བར་སྟོན་པར་མཛད་པ་ལྡང་བའི་འཇིགས་པ་རྣམས་ཀྱང་འགྲོ་བར་བྱེད་དོ། །དེ་དག་རྣམས་ཀྱང་ཐོས་ཤིང་གོ་བར་བྱས་ཏེ་ལངས་པ་  
ཡིན་ནོ༑ ༑ཞེས་ནས་ཕྱི་ནས་ཡང་ནི། བསླབ་པའི་གཞི་རྣམས་ལས་འདའ་བར་མི་བྱེད་དེ། དམྱལ་བ་དང་ཡི་དྭགས་དང་དུད་འགྲོ་རྣམས་ཀྱིས་འཇིགས་པའི་ཕྱིར་རོ། །དུས་  
བཟང། འདི་ནི། ལམ་སྟོན་པར་བྱེད་པ་དང་བསྒྲགས་པས་སྤྱོད་པ་ཞེས་བརྗོད་དོ། །ཡང་ཇི་ལྟར་ན་བརླག་པར་སྤྱོད་པ་ཡིན་ན། རྒ་བ་དང་འཆི་བའི་དབང་དུ་སོང་ནས་  
  
  
བསམ་གཏན་དུ་མི་བྱེད་པར་བྱ་བ་དང་བྱེད་པ་རྣམས་ལ་མངོན་པར་དགའ་བར་གྱུར་ནས་རྟག་ཏུ་འོང་  
ཁྱིམ་ནས་ཁྱིམ་རྣམས་སུ་དང། གནས་ནས་གནས་རྣམས་སུ་དང། སྦྱིན་བདག་གི་ཁྱིམ་རྣམས་ནས་སྦྱིན་བདག་གི་ཁྱིམ་རྣམས་སུ་ཟས་དང་གོས་ཀྱི་དོན་ཁོ་ནར་རྒྱུ་བར་བྱེད་དོ། །  
ལེགས་པར་འགྲོ་ལ་ཞབས་འབྲིང་ཡང་བྱེད་དོ། །ཁྱིམ་པ་རྣམས་ཉིད་ཉེ་བར་སྟེན་པར་བྱེད་དོ། །འདི་ནི། བརླག་པར་སྤྱོད་པ་ཞེས་བརྗོད་དོ། །རྐུན་མ་དེ་ནི། ཤི་བའི་འོག་ཏུ་  
དམྱལ་བའི་མཐར་ཐུག་པར་འགྱུར་རོ། །དུས་བཟང། ཡང་ཇི་ལྟར་ན་ཐམས་ཅད་སྤྱོད་པ་ཡིན་ན། ཆོས་འདུལ་བ་རྣམས་ཐམས་ཅད་ལ་དད་པར་བྱེད་དོ། །རྗོད་དོ། །བྱེད་པར་  
འགྱུར་རོ། །གལ་ཏེ་ཤེད་ན་བསླབ་པའི་གཞི་གཅིག་གམ་གཉིས་ཀྱིའང་རུང་སྟེ། ཁ་ན་མ་ཐོ་བ་ཅུང་ཟད་ཅིག་བྱུང་ནའང་གོམས་པ་མེད་པ་དང་ཆོས་ལ་གུས་པའི་དབང་གིས་  
འཛིན་པར་བྱེད་མི་ནུས་པར་གྱུར་ནས་དེ་དག་ལས་ལྡང་བར་བྱེད་པ་ཡིན་ནོ། །དུས་བཟང། འདི་ནི། ཐམས་ཅད་བཤགས་ཤིང་སྤྱོད་པ་ཞེས་བརྗོད་དོ། །དགེ་སློང་ངམ་རྣམ་པ་  
དེ་ལྟ་བུ་གཞན་དག་རྣམས་ཀྱང་རུང་སྟེ། ཁ་ན་མ་ཐོ་བ་ཉུང་བ་རྣམས་ཀྱང་ཕྱི་ནས་འདི་དག་བསླབ་པའི་གཞི་གང་དག་ལས་འདའ་བར་བྱེད་པ་འདི་དག་ཀྱང་བག་མེད་པའི་ཉེས་  
  
  
༄༅། །པ་ཡིན་ནོ། །དེ་ལྟར་འཐབ་བྲལ་བ་རྣམས་ཀྱི་མངའ་བདག་དེ་པདྨའི་སྙིང་པོ་ལ་ལེགས་པར་གནས་ནས་སྨྲ་བ་པོའི་ངང་པ་དེ་དག་རྣམས་དང། བདུད་ཀྱི་  
རིགས་ཀྱི་བག་མེད་པ་དེ་ལའང་ཆོས་བསྟན་ཏོ། །དེ་ནས་དེའི་དུས་ན་མུ་སུ་ལུནྡྷ་དེ་ཚིགས་སུ་བཅད་པ་བརྗོད་པ་ཇི་ལྟར། སྐྱེས་བུ་བག་མེད་པས་ལོང་བ། བག་མེད་དུག་ནི་  
སྟེན་པ་པོ། །བག་མེད་ཞགས་པས་བཟུང་ནས་ནི། །དམྱལ་བར་རྗེས་སུ་ཉེ་བར་འཁྲིད། །བག་མེད་སྐྱེས་བུ་འཇིག་རྟེན་པའི། །གཤེ་བ་ཐམས་ཅད་ཐོབ་པར་འགྱུར། །ངག་  
རྣམས་དོན་མེད་འགྱུར་བ་དང། །དམྱལ་བར་ཡང་ནི་འདྲེ་བར་བྱེད་།རྨོངས་པ་ཉིད་མེད་མཚན་མེད་དང། །ལམ་དུ་འགྲོ་དང་བཇོད་པ་ནའང། །བག་མེད་སྐྱེས་བུ་སྐད་ཅིག་  
ཀྱང། །བདེ་བའི་སྐལ་པ་ཡོད་མ་ཡིན། །འཁོར་ལོ་བཞིན་དུ་འགྲོ་བ་ལྔར། །གང་བས་འདོད་པའི་ཁམས་ན་འཁོར། །གང་ཡང་བསམ་གཏན་ལས་ལྟུང་བ། །དེ་ཡང་བག་  
མེད་པས་བྱས་སོ། །གཟུགས་མེད་པ་ཡི་གནས་བཞི་ཡང། །འཇིག་རྟེན་པ་ནི་གང་ཐོབ་པ། །སྲེད་ན་འཕྱང་ཉུག་འཁོར་བ་ནི། །དེ་ཡང་བག་མེད་པས་བྱས་སོ། །ཁམས་གསུམ་  
འདི་དག་མ་ལུས་པ། །བག་མེད་འཆིང་བས་བཅིངས་པ་ཡི། །སྲེད་པའི་ཞགས་པས་བསྡམས་བྱས་པ། །བློ་མེད་པས་ཀྱང་མི་རིག་གོ་དེ་ལྟར་མུ་སུ་ལུནྡྷ་དེས་སྔོན་གྱི་ལྷ་  
  
  
མདོ་བཤད་པར་བྱ་བའི་གནས་སྐབས་སུ་བབ་པས་ངང་པའི་རྒྱལ་པོ་དུས་བཟང་དེ་དང། སྨྲ་བ་པོར་གྱུར་པའི་  
ངང་པ་དེ་དག་རྣམས་དང། བག་མེད་པ་དང་རྒོད་པ་དང་རྒྱགས་པ་དང་བཅས་པའི་བདུད་ཀྱི་རིགས་དེ་དག་རྣམས་ལ་ཆོས་བཅུ་གཅིག་པོ་རྣམས་ལས་ཆོས་གསུམ་པ་བསྟན་ཏོ།།  
ད་རྣམས་གང་དག་ཞེ་ན། འདི་ལྟ་སྟེ། རྒོད་པ་ན་འདུལ་བས་རབ་ཏུ་འཇོམས་པར་བྱེད་དོ། །མ་བསྡམས་པ་ནི། སེམས་རྩེ་གཅིག་པས་ཡིན་ལ་ཚུལ་ཁྲིམས་འཆལ་བ་རྣམས་པ་  
སྣ་ཚོགས་པ་རྣམས་ལས་རང་བཞིན་གྱི་ཁ་ན་མ་ཐོ་བ་ནི། སྐྱེས་བུ་དམ་པ་བསྟེན་ནས་ཕྱི་ནས་དགེ་བའི་རྩ་བ་རྣམས་ཀྱིས་ཏེ། ཚུལ་ཁྲིམས་འཆལ་བར་བརྗོད་པར་བྱ་བའི་རང་  
བཞིན་གྱི་ཁ་ན་མ་ཐོ་བ་རྣམས་ཀྱང་སྐྱེས་བུ་དམ་པ་ལ་ལེགས་པར་བསྟེན་གྲོགས་བྱས་པས་འཁོར་བ་ལས་གྲོལ་བར་འགྱུར་ན། བཅས་པའི་ཁ་ན་མ་ཐོ་བ་རྣམས་ལྟ་སྨོས་ཀྱང་  
ཅི་དགོས། དེས་ན་རབ་ཏུ་བརྩོན་པས་ཀྱང་སྐྱེས་བུ་དམ་པ་ལ་བསྟེན་པར་བྱ་བ་ཡིན་ནོ། །སྤང་བར་བྱ་བ་གང་དག་ཞེ་ན། འདི་ལྟ་སྟེ། ལེ་ལོ་ནི། བརྩོན་འགྲུས་བསྐྱེད་པས་སོ། །ལེ་  
ལོ་རྣམས་ཐམས་ཅད་ཀྱང་བརྩོན་འགྲུས་བསྐྱེད་པས་སྤོང་བར་འགྱུར་ཏེ། ཡང་ཇི་ལྟར་བག་མེད་པ་ནི། དོན་མ་ཡིན་པ་རྣམས་ཐམས་ཅད་ཀྱི་དང། དགེ་བའི་བཤེས་གཉེན་  
  
  
༄༅། །སྟན་པ་ནི། ཆོས་འདུལ་བ་རྣམས་ཀྱི་ཕུལ་དུ་ཕྱིན་པའི་རྩ་བ་ཡིན་ནོ། །གཞན་མང་ཆོས་བཞི་པ་ཆོས་བཞི་པས་ངེས་པར་འཇོམས་ཤིང་སྤོང་ལ་སྤང་བར་  
བྱ་བ་རྣམས་གང་ཞེ་ན། དེ་ནི། འདི་ལྟ་སྟེ། ལེ་ལོ་ནི། བརྩོན་འགྲུས་བསྐྱེད་པས་ཏེ། ལེ་ལོ་རྣམས་ནི། ཐམས་ཅད་ཀྱང་བརྩོན་འགྲུས་བསྐྱེད་པས་འཇོམས་པར་འགྱུར་རོ། །དཔེར་  
ན༑ སྣང་བས་མུན་པ་འཇོམས་པར་བྱེད་པ་དེ་བཞིན་དུ་ལེ་ལོ་རྣམས་ཐམས་ཅད་ཀྱང་བརྩོན་འགྲུས་བསྐྱེད་པས་སྤོང་བ་ཡིན་ནོ། །དེ་ལ་ལེ་ལོ་ནི། ཆོས་རྣམས་ཐམས་ཅད་ཀྱི་  
བར་ཆད་བྱེད་པ་པོ་ཡིན་ཏེ། དཔེར་ན། ཇི་ལྟར་བྱས་པ་དེ་ལྟ་དེ་ལྟར་མངོན་པར་འཕེལ་བ་ཡིན་ཞིང་འཇིག་རྟེན་པ་དང་འཇིག་རྟེན་ལས་འདས་པའི་ཆོས་རྣམས་ཀྱི་བར་ཆད་  
བྱེད་པར་འགྱུར་རོ། །འཇིག་རྟེན་འདི་དང་འཇིག་རྟེན་ཕ་རོལ་རྣམས་སུའང་བདེ་བར་འགྱུར་བ་མ་ཡིན་པ་མང་པོ་དེ་དག་རྣམས་ཀྱི་མིང་ཡང་གཟུང་བར་སླ་བ་མ་ཡིན་ནོ། །  
ལེ་ལོ་ཅན་ཞེས་བྱ་བ་ནི། བརྩོན་འགྲུས་ཞན་པ་སྟེ། གཞན་གྱིས་ཉེ་བར་འཇོམས་པར་བྱེད་དོ། །གཞན་རྣམས་ཀྱི་ཞེ་ལྡོག་པར་འགྱུར་རོ། །གཞན་གྱིས་ཕམ་པར་བྱེད་ཅིང་  
ཚར་གཅོད་པར་འགྱུར་ཏེ། ལེ་ལོ་ཅན་རྣམས་ནི། ཤིན་ཏུ་ཉེ་བར་འཇོམས་པ་ཤིན་ཏུ་དབུལ་བར་འགྱུར་རོ། །ལས་ཀྱི་མཐའ་རྣམས་ལ་སྒྲུབ་པར་མི་བྱེད་དོ། །ཁེ་སྤོགས་  
  
  
།ཞིང་ལས་མི་བྱེད་དོ། །ཁྱིམ་གྱི་གཞིའི་བྱ་བ་གཞན་རྣམས་ཀྱང་མི་བྱེད་དོ། །སྐྱེས་བུ་ལ་སྟེན་པར་མི་བྱེད་ཀྱི་སྙོམ་ལས་ཀྱི་བསམ་གཏན་གྱིས་བཟུང་བ་ཡིན་ནོ། །  
སྐྱེ་བོ་རྣམས་ཐམས་ཅད་ཀྱིས་མཚོན་པར་འགྱུར་རོ། །ཡེ་ཤེས་ལ་སྦྱོར་བར་མི་བྱེད་དོ། །དེ་ནི། མཁས་པ་མ་ཡིན་ནོ། །མཁས་པའི་རང་བཞིན་ཅན་རྣམས་ཀྱང་མ་ཡིན་ནོ། །ཡུལ་  
དང་དུས་ཤེས་པ་མ་ཡིན་ནོ། །བདག་དང་གཞན་རྣམས་ཀྱི་ཁྱད་པར་ཤེས་པ་མ་ཡིན་ནོ། །རང་གི་སྟོབས་རྣམས་དང་གཞན་གྱི་སྟོབས་རྣམས་ཀྱི་ཁྱད་པར་ཤེས་པ་མ་ཡིན་ནོ། །དུས་  
སུ་ལེགས་པར་དགོས་པ་རྣམས་སྒྲུབ་པ་མ་ཡིན་ཏེ། དེའི་བྱ་བ་རྣམས་ཐམས་ཅད་ལ་བར་ཆད་འབྱུང་བར་འགྱུར་རོ། །གང་གི་ཚེ་འཇིག་རྟེན་འདི་དང་འཇིག་རྟེན་ཕྱི་མ་རྣམས་ཀྱིའང་ལེ་  
ལོ་དེ་དག་རྣམས་ཉིད་བརྩོན་འགྲུས་བསྐྱེད་པས་བཅོམ་པར་གྱུར་པ་དེའི་ཚེ་འདི་ལ་འཇིག་རྟེན་པ་རྣམས་ཀྱིས་མངོན་པར་བགྲོད་པར་བྱ་བར་འགྱུར་རོ། །སྔ་བར་ལངས་པར་བྱེད་པ་  
དང་ངལ་དུབ་ལས་བ་རྒྱལ་བ་དང་གཉིད་ལས་བརྒྱལ་ཞིང་ལེགས་པར་སད་པ་དང། དུས་སུ་ལངས་པ་དང་དུས་སུ་སྐྱོ་བ་སྐྱེ་བ་དང་ལྟོས་པ་དང་བྲལ་བས་བྱ་བ་རྣམས་རྩོམ་པར་བྱེད་  
དོ༑ ༑དེ་ལུས་ཀྱི་བརྩོན་འགྲུས་བརྟན་པ་དང་ལྡན་པས་ལེ་ལོའི་དྲི་མ་དེ་དག་རྣམས་དག་པར་བཀྲུས་པའི་བརྩོན་འགྲུས་ལེགས་པར་རྩོམ་པ་དེ་ནི། དོན་རྣམས་ཐམས་ཅད་དྲི་  
  
  
༄༅། །མ་དང་ཀུན་ནས་བྲལ་བར་སྒྲུབ་པར་བྱེད་དོ། །དོན་རྣམས་ལ་བགེགས་བྱུང་བར་གྱུར་ནའང་སྐྲག་པར་མི་འགྱུར་ལ་སྐྱོ་བ་སྐྱེ་བར་མི་འགྱུར་རོ། །གཞན་རྣམས་  
ཀྱིས་བར་ཆད་བྱེད་པའང་མ་ཡིན་ནོ། །རབ་ཏུ་བརྟེན་པས་བྱ་བ་རྣམས་ཀྱང་རྩོམ་པར་བྱེད་དོ། །བརྩོན་འགྲུས་དང་ལྡན་པས་གང་དག་སྒྲུབ་པར་བྱེད་པ་རྣམས་ནི། ཀུན་ནས་  
ཉམས་པར་ཡང་མི་འགྱུར་རོ། །གཞན་གྱི་དབང་གིས་བྱ་བ་རྣམས་ཀུན་ཏུ་རྩོམ་པའང་མ་ཡིན་ནོ། །མི་རྣམས་ཀྱི་ཁྱད་པར་ཡང་ཤེས་པར་འགྱུར་རོ། །བདག་གི་དཔུང་དང་  
གཞན་གྱི་དཔུང་རྣམས་ཀྱི་ཁྱད་པར་ཤེས་པར་འགྱུར་རོ། །དེ་དེ་དག་རྣམས་ཀྱིས་ཀྱང་བསྔགས་པར་འགྱུར་རོ། །སྐྱེ་བོའི་ཚོགས་ཆེན་པོ་རྣམས་ཀྱིས་མཆོད་པར་ཡང་འགྱུར་  
རོ༑ ༑རྒྱལ་པོ་དང་རྒྱལ་པོའི་བློན་པོ་དག་གིས་ཀྱང་མཆོད་པར་བྱེད་དོ། །རྟག་ཏུ་ནོར་དང་ལྡན་པར་ཡང་འགྱུར་རོ། །སེམས་སྟོབས་དང་སྟོབས་རྣམས་ཀྱང་ཉམས་པ་མེད་པར་  
འགྱུར་རོ། །གང་དག་དང་ལྷན་ཅིག་ཏུ་འགལ་བར་གྱུར་པ་དེ་དག་རྣམ་པར་ཕམ་པར་འགྱུར་རོ། །གང་གི་ཕྱིར་བརྩོན་འགྲུས་དང་ལྡན་པ་རྣམས་དང་ནི། ལྷན་ཅིག་ཏུ་འགལ་  
བར་བྱ་བར་མི་ནུས་སོ། །མཛའ་བོ་དག་ཀྱང་རྗེས་སུ་སྒྲུབ་པར་བྱེད་ལ། དེས་ཀྱང་འདིའི་མཛའ་བོ་རྣམས་མངོན་པར་འཕེལ་བར་འགྱུར་རོ་།དེ་གྲོགས་པོ་མང་བ་དང་མཆོག་  
  
  
།གྲོང་ཁྱེར་གཞན་དག་ནའང་མངོན་པར་དགའོ། །བྱེས་ནའང་སྐྱེ་བོ་མང་པོ་རྣམས་ཀྱིས་མངོན་པར་ཤེས་པར་འགྱུར་  
རོ༑ ༑དེ་དེའི་ཕྱིར་གང་དག་དང་སྟེན་གྲོགས་བྱེད་པར་གྱུར་པ་དེ་དག་རྣམས་ཀྱིས་མཆོད་པར་བྱེད་དོ། །འཇིག་རྟེན་དག་ནའང་འདི་ཀུན་གྱིས་ཤེས་པར་འགྱུར་རོ། །ལེ་ལོ་རྩ་བ་  
ནས་རྣམ་པར་སྤངས་པའི་སྐྱེས་བུ་རྣམས་ཀྱིས་ནི། ཡོན་ཏན་དུ་མ་ཐོབ་པར་འགྱུར་རོ། །དེ་ནས་བདག་ཉིད་ཆེན་པོ་དེ་ཉིད་ཀྱིས་ཀྱང་གོ་ཆ་བརྟན་པོ་དེ་ལྟ་བུ་རྣམས་དང། རྙོག་  
པ་དང་རྣམ་པར་བྲལ་བས་བདུད་ཀྱི་དཔུང་རྣམས་ངེས་པར་འཇོམས་པར་བྱེད་དོ། །འཁོར་བ་ཕྱིར་ཟློག་པའི་གཡུལ་ཤོམ་པ་སྐྱེ་བོ་དམ་པ་རྣམས་ཐམས་ཅད་དགའ་བ་དང་  
བརྩོན་འགྲུས་རྩོམ་པ་དང་བཅས་པ་གང་གིས་འཇིག་རྟེན་ལས་འདས་པ་ཟག་པ་མེད་པ་ཁ་ན་མ་ཐོ་བ་མེད་པ་མྱ་ངན་ལས་འདས་པའི་ནམ་མཁའ་ལེགས་པར་འཐོབ་པའི་  
དགོས་པ་ཀུན་ནས་རྩོམ་པར་བྱེད་དོ། །དེ་དང་པོ་ཁོ་ནར་རེ་ཞིག་ཤིན་ཏུ་བརྟན་པས་མཆོག་ཏུ་དགའ་བར་གྱུར་པ། ཁྱད་པར་དུ་རོའི་གནས་དམན་པ་རྣམས་དཀའ་བས་  
འགྲོལ་བ་འདི་ནི། འཁོར་བ་པ་རྣམས་ཐམས་ཅད་ཀྱི་འཆིང་བ་ཡིན་ཏེ། ཁྱིམ་ན་གནས་པ་བུ་དང་ཆུང་མ་དང་སྲིང་མོ་དང་བྲན་ཕོ་དང་བྲན་མོ་དང་ཞིང་དང་འབྲུ་དང་བང་  
  
  
༄༅། །མཛོད་རྣམས་ཀྱིས་གང་བའི་སྲེད་པའི་ཆུ་བོ། བརྩོན་འགྲུས་བརྩམས་པའི་གྲོགས་དང་ལྡན་པ་གང་དག་གིས་འཁོར་བའི་འཇིགས་པས་འཇིགས་པ་  
རབ་ཏུ་འཇོམས་པ་དེ་དག་གིས་ནི། རྣམ་པ་དེ་ལྟ་བུའི་ཁྱིམ་གྱི་གནས་རྣམས་བཏང་ནས་གོས་རྣམས་དུར་སྨྲིག་ཏུ་བགོས་ཏེ་བརྩོན་འགྲུས་དང་ལྡན་པ་གང་ཡིན་པ་དེ་  
ཁྱིམ་གྱི་གནས་ནས་ངེས་པར་བྱུང་ངོ། །ཁྱིམ་གྱི་གནས་ཀྱི་འཆིང་བ་རྣམས་ལས་གྲོལ་བས་ཐར་བ་མཐར་ཕྱིན་པའི་ལམ་ཐོབ་ནས་བསམ་གཏན་དང་ཁ་ཏོན་དག་ལ་  
བརྩོན་པ་དང་ལྡན་པ། བརྩོན་འགྲུས་ཕ་རོལ་གནོན་པ་རྣམས་མོས་པ་ཇི་ལྟ་བ་བཞིན་དུ་ཐར་བ་ལ་འཇུག་པར་བྱེད་དོ། །དེ་ལ་ལེགས་པར་སྟོན་པ། བརྩོན་འགྲུས་  
དང་ལྡན་པ། དུས་རབ་ཏུ་ཤེས་པ། ལུས་དང་ངག་གི་དེ་ཁོ་ན་ཉིད་ཀྱི་མཚན་ཉིད་དང་སྐྱེ་བ་དང་འཇིག་པའི་དེ་ཁོ་ན་ཉིད་ཤེས་པ། རང་གི་མཚན་ཉིད་ཀྱི་དེ་ཁོ་ན་ཉིད་ཤེས་  
པ༑ ཕུང་པོ་རྣམས་ཀྱི་སྐྱེ་བ་དང་འཇིག་པའི་དེ་ཁོ་ན་ཉིད་ཤེས་པ། ཉིན་དང་མཚན་དུའང་བརྩོན་པ་མི་འདོར་བ་དེས་རབ་ཏུ་བརྩོན་པས་ཀྱང་སློབ་དཔོན་ལ་ལེགས་པར་  
བརྟེན་པས་དང་ཡེ་ཤེས་མང་དུ་སྤེལ་བས་ཀྱང་ཀུན་ནས་རྩོམ་པར་བྱེད་དོ། །བརྟུན་པར་བྱེད། རབ་ཏུ་འབད་པར་བྱེད། ལམ་གོམས་པར་བྱེད། སྐྱོན་སྤང་བར་བྱེད་  
  
  
འཆིང་བར་གྱུར་བ་དོན་མེད་པ་རྣམས་ཐམས་ཅད་བྱེད་པ། མུན་པར་བྱེད་པའི་འོས་སུ་གྱུར་པ། དོན་མ་ཡིན་པ་  
རྣམས་ཐམས་ཅད་ཀྱི་རྒྱུར་གྱུར་པ། སྲོག་ཆགས་རྣམས་ལ་ཤིན་ཏུ་འཐས་པར་གྱུར་པ། དེ་དག་རྣམས་ཀུན་ནས་བརྩམས་པའི་བརྩོན་འགྲུས་ཀྱིས་སྤོང་བར་བྱེད་དོ། །དེ་ཇི་ལྟ་  
ཇི་ལྟར་ལམ་རྣམས་ཐོབ་པར་གྱུར་པ་དེ་ལྟ་དེ་ལྟར་ཕྱིར་ཞིང་ཉིད་ཀྱང་སྤྲོ་བ་སྐྱེ་བར་བྱེད་པ་ཡིན་ནོ། །བརྩོན་འགྲུས་ཤིན་ཏུ་བརྩམས་པས་བྲལ་བའི་འབྲས་བུ་རྣམས་ཅི་ནས་  
ཀྱང་འབྱུང་བར་བྱེད་དོ། །ཀུན་ནས་ཉོན་མོངས་པའི་ཆོས་འཆིང་བར་གྱུར་པ། བྱིས་པའི་སྐྱེ་བོ་རྣམས་ཐམས་ཅད་ཀྱི་ཡིད་ཀུན་ནས་འཕྲོག་པར་བྱེད་པའི་ཡུལ་རྣམས་ལ་ཆགས་  
པར་མི་བྱེད་དོ། །འདི་ལྟ་སྟེ། འདོད་པའི་རྗེས་སུ་མཐུན་པར་གྱུར་པ་སྒྲ་དང་རེག་བྱ་དང་རོ་དང་གཟུགས་དང་དྲི་རྣམས་ཀྱིས་དགེ་བའི་རྫས་གང་ཡིན་པ་རྣམས་རྐུ་བ། འདྲིད་པའི་  
ཆོས་ཅན། རྣམ་པར་སླུ་བའི་ཆོས་ཅན། དོན་མ་ཡིན་པ་རྣམས་ཐམས་ཅད་བྱེད་པ། མི་འདོད་པའི་རྣམ་པར་སྨིན་པར་འགྱུར་བ། མི་འདོད་པའི་འཆིང་བའི་ཆོས་སུ་གྱུར་པའི་  
བྱིས་པ་སོ་སོའི་སྐྱེ་བོ་ཡོངས་སུ་མ་སྤངས་པ་རྣམས་ཐམས་ཅད་ཀྱི་སེམས་རྣམ་པར་གཡེང་བར་བྱེད་པ་དང། རྣམ་པར་རྨོངས་པར་བྱེད་པའི་ཡུལ་གྱི་དགྲ་དེ་དག་རྣམས་ཐམས་  
  
  
༄༅། །ཅད་སྤོང་བར་བྱེད་དོ། །རོ་མྱང་བར་མི་བྱེད་པའི་ཐར་པའི་ལམ་སྒོམ་པར་བྱེད་དོ། །སེམས་དྲི་མ་མེད་པར་བྱེད་དོ། །དེ་ཇི་ལྟ་ཇི་ལྟར་དྲི་མ་རྣམས་མེད་པའི་  
བྱེད་པ་དེ་ལྟ་དེ་ལྟར་བརྩོན་འགྲུས་དང་ལྡན་པ་དང་དྲན་པ་དང་ལྡན་པ་དང་ངོ་མཚར་བར་གྱུར་པ་ཤེས་བཞིན་ཅན་དགྲ་རབ་ཏུ་བཅོམ་པར་འགྱུར་རོ། །གཞན་ཡང་བརྩོན་  
འགྲུས་དེ་ཉིད་ཀྱིས་སྤྲོ་བ་དང་བཅས་པ་གང་ཡིན་པས་འདོད་ཆགས་ཞེ་སྡང་གཏི་མུག་རྣམས་རབ་ཏུ་འཇོམས་པར་བྱེད་དོ། །རྣམ་པར་བྲལ་བར་བྱེད་དོ། །རྒྱལ་བར་  
བྱེད་དོ། །ཡང་སྲིད་པ་མི་འབྱུང་ངོ། །དགྲ་རྣམས་ལས་རྒྱལ་བ་མི་མཐུན་པ་རྣམས་ལས་རྒྱལ་བ་དེ་ནི། དྲི་མ་མེད་པའི་ནམ་མཁའ་བཞིན་དུ་དང། རབ་ཏུ་དང་བའི་ཆུ་  
བཞིན་དུ་དང། སྤྲིན་གྱི་ཚོགས་རྣམས་དང་བྲལ་བར་གྱུར་པས་དྲི་མ་མེད་པའི་ཟླ་བ་བཞིན་དུ་དང། ན་བུན་དང་བྲལ་བའི་ཛམྦུའི་གླིང་གི་ཉི་མ་བཞིན་དུ་སྟེ། དེ་ལྟ་དེ་  
ལྟར་རྣམ་པར་སྣང་ངོ། །ཇི་ལྟ་ཇི་ལྟར་ནད་པ་ནད་རྣམས་གྲོལ་བ་བཞིན་དུ་དང། དབུལ་པོ་རྣམས་ཀྱིས་བར་དུ་ནོར་རྙེད་པ་བཞིན་དུ་དང། མིག་མེད་པ་རྣམས་ལམ་  
སྟོར་ནས་ནགས་ཁྲོད་དུ་ཞུགས་པ་ལས་ལམ་དུ་བགྲོད་པར་བྱེད་པ་དེ་དག་རྣམས་བཞིན་དུ་འདིས་མཐར་ཐུག་པའི་ཚུལ་ཁྲིམས་ཤིས་པ་གང་ཡིན་པ་ཉེ་བར་ཐོབ་པ་དབང་  
  
  
།ཇི་ལྟར་བདག་གི་སྐྱེ་བ་རྣམས་ནི། ཟད་དོ། །ཚངས་པར་སྤྱོད་པ་ནི། སྤྱད་དོ། །བདག་གི་འདི་ལས་སྲིད་པ་གཞན་ནི། མི་  
ཤེས་སོ༑ ༑དེ་ལྟར་འདིའི་སྡིག་པ་རྣམས་རྣམ་པར་བྲལ་བ་འཆིང་བའི་ཞགས་པ་རྣམས་ཐམས་ཅད་ལས་གྲོལ་བ། ཆུ་ཀླུང་གི་ཕ་རོལ་ཏུ་ཕྱིན་པར་གྱུར་ནས་རྣམ་པར་རྒྱལ་ཞིང་  
མཛེས་སོ། །བརྩོན་འགྲུས་བརྩམས་པ་དང་ལྡན་པ་གང་གིས་བརྟན་པ་རྣམས་ཀྱི་དེ་དག་རྣམས་ཐམས་ཅད་ཡིན་ནོ། །དེའི་ཕྱིར་ན་ཐམས་ཅད་ཀྱིས་ཀྱང་རབ་ཏུ་འབད་པས་བརྩོན་  
འགྲུས་བརྩམས་པར་བྱའོ། །འཁོར་བའི་འཆིང་བར་གྱུར་པའི་ལེ་ལོ་དང་བག་མེད་པ་རྣམས་ཀྱང་སྤོང་བར་གྱིས་ཤིག་དེ་ནས་དེའི་ཚེ་ན་མུ་སུ་ལུནྡྷ་བཅོམ་ལྡན་འདས་འོད་སྲུངས་  
གིས་གསུངས་པའི་ཚིགས་སུ་བཅད་པ་བརྗོད་པ་ཇི་ལྟར། བརྩོན་འགྲུས་བརྩམས་པ་དྲན་ལྡན་པ། །དེ་ཚེ་གཅིག་ཏུ་མངོན་པར་དགའ། །སྡིག་པའི་ཆོས་ལས་རྣམ་པར་གྲོལ། །  
མཁས་པས་ཐར་པ་ཐོབ་པར་འགྱུར། །བརྩོན་འགྲུས་རྩོམ་པ་དང་ལྡན་པ། །གང་གིས་ལེ་ལོའི་དྲི་མ་སྤོང། །ངམ་གྲོག་འཇིགས་ལས་རྣམ་པར་གྲོལ། །སྐྱེ་བོ་དེ་ནི་མཐོ་རིས་  
འགྲོ། །ལེ་ལོ་ཆོས་རྣམས་ཐམས་ཅད་ཀྱི། །བར་ཆད་བྱེད་པ་ཡིན་པར་འདོད། །སྐྱོན་དེས་ཉེ་བར་བཅོམ་པ་ཡི། །མི་ནི་སྡུག་བསྔལ་སྐལ་ལྡན་ཡིན། །འདི་དང་ཕ་རོལ་བདེ་དོན་  
  
  
༄༅། །གཉེར༑ ༑དེ་ཡིས་དེ་ནི་སྤང་བར་གྱིས། །དེ་ཕྱིར་དེས་ཟིན་སྐྱེས་བུ་དེ། །བཀྲ་ཤིས་དང་ཡང་དེ་མཚུངས་འདོད། །དེ་ལྟར་འཐབ་བྲལ་བ་རྣམས་ཀྱི་མངའ་  
བདག་དེས་སྨྲ་བ་པོའི་དང་པ་དེ་དག་རྣམས་དང། ངང་པའི་རྒྱལ་པོ་དུས་བཟང་དེ་དང། བདུད་ཀྱི་རིགས་ཀྱི་བག་མེད་པ་དེ་དག་རྣམས་ལ་བཅོམ་ལྡན་འདས་འོད་སྲུང་གིས་  
གསུངས་པའི་མདོ་གང་ཡིན་པ་སྔོན་གྱི་ལྷ་ལས་དེས་ཐོས་པ་རྣམས་སྟན་པ་ཡིན་ནོ། །གཞན་ཡང་ཉོན་མོངས་པ་དྲི་མ་ཅན་གྱི་ཆོས་རྣམས་དཀར་པོའི་ཆོས་ཀྱིས་རབ་ཏུ་  
གཞོམ་པར་བྱའོ། །འདི་ཡང་གང་ཞེ་ན། འདི་ལྟ་སྟེ། གྲོང་དང་གྲོང་ཁྱེར་དུ་འཇུག་པ་ལ་དགའ་བའི་སྤྱོད་པ་རྣམས་སྤོང་བ་ནི་ཐམས་ཅད་གཅིག་ཏུ་དགོན་པ་ན་གནས་  
པས་སོ༑ ༑གྲོང་དང་གྲོང་ཁྱེར་ན་སྤྱོད་པ་ལ་དགའ་བར་བྱེད་པ་གཅིག་ཏུ་གོམས་པར་གྱུར་པ་ནི། དགེ་སློང་ལས་གཅིག་ཏུ་བར་ཆད་བྱེད་པར་འགྱུར་རོ། །ཇི་ལྟར་གྱུར་པས་ཤེ་  
ན༑ དགེ་སློང་གི་བྱ་བ་ཉིད་དུ་གྱུར་པ་བསམ་གཏན་དང་ཁ་དོག་ཡོངས་སུ་སྤངས་ནས་གྲོང་ངམ་གྲོང་ཁྱེར་དུ་འཇུག་པར་བྱེད་ཅིང་གནས་པར་ཡང་བྱེད་དོ། །ཁྱིམ་དེ་དང་དེ་  
དག་རྣམས་ལ་བློ་ཤིན་ཏུ་ལྷག་པར་ཆགས་པར་གྱུར་ནས་བུད་མེད་རྣམས་དང་ངམ་སྐྱེས་པ་དང་བཅས་པ་དང་ཡང་རུང་སྟེ། རྒྱུན་མི་འཆད་པར་འདུ་འཚོགས་ཀྱང་བྱེད་  
  
  
།དེ་གལ་ཏེ་བུད་མེད་དང་ལྷན་ཅིག་ཏུ་འཆིང་བར་འགྱུར་བ་རྣམས་ཐམས་ཅད་བྱེད་དོ། །དོན་ཐམས་ཅད་ལས་ཡོངས་སུ་ཉམས་པར་འགྱུར་ཞིང། ཡིད་འདོད་  
ཆགས་ཀྱི་དབང་དུ་འགྱུར་བར་ཀུན་ནས་སྐྱེད་པར་བྱེད་དོ། །རྒྱུ་གང་གིས་བུད་མེད་ནི། མེ་དང་འདྲ་བ་ཡིན་ཏེ། ཇི་ལྟར་གང་མེ་ལ་ཉེ་བ་ཉིད་དུ་གནས་པ་དེ་ནི། ཉེ་བར་སྲེག་པར་འགྱུར་  
རོ༑ ༑དེ་བཞིན་དུའང་གང་བུད་མེད་རྣམས་དང་ཉེ་བར་གནས་པར་བྱེད་པ་དེའི་སེམས་རྣམ་པར་འཁྲུལ་བར་འགྱུར་རོ། །རྒྱུ་མཚན་དེའི་ཕྱིར་ན་དགེ་སློང་གིས་གྲོང་དང་གྲོང་ཁྱེར་  
རྣམས་སུ་འཇུག་པར་མི་བྱའོ། །གལ་ཏེ་སྐྱེས་པ་དག་དང་ལྷན་ཅིག་ཏུ་འདུ་འཚོགས་པའམ། གཞན་རྣམས་དང་ཡང་ཀུན་རྗོད་པར་བྱེད་པ་དེ་དག་ནི། བྱ་བ་རྣམས་ཐམས་ཅད་ལས་  
ཡོངས་སུ་ཉམས་པར་འགྱུར་རོ། །འདིའི་སེམས་ཟག་པ་མེད་པའི་ཆོས་རྣམས་ལ་ཡང་དག་པར་རབ་ཏུ་དང་བར་འགྱུར་བའང་མ་ཡིན་ནོ་།དགེ་སློང་གྲོང་དང་གྲོང་ཁྱེར་རྣམས་སུ་  
འཇུག་པ་ལ་དགའ་བའི་སྤྱོད་པའི་དབང་གིས་བར་ཆད་ཆེན་པོར་གྱུར་པ་གཞན་རྣམས་ཉིད་ཀྱང་འབྱུང་བར་འགྱུར་ཏེ། དེ་ལས་འདི་དག་རྣམས་ཀྱང་གང་ཞེ་ན། འདི་ལྟ་སྟེ། ཁྱིམ་  
ནས་ཁྱིམ་རྣམས་སུ་འཇུག་པའི་དགེ་སློང་ནི། སེམས་རྣམ་པར་གཡོས་པར་འགྱུར་རོ། །ཁྱིམ་རྣམས་ཀྱི་ཉེ་བར་སྤྱོད་པར་བྱ་བ་རྣམས་ཡོངས་སུ་རྟོགས་ཤིང་ཟས་དང་སྐོམ་གྱི་ལོངས་  
  
  
༄༅། །སྤྱོད་དག་མངོན་པར་མཐོང་ནས་སྤངས་ཀྱང་དེ་ནམ་ཞིག་ན་སླར་ཡང་མི་མཉམ་པ་རྣམས་ལ་འཇུག་པར་རྩོམ་སྟེ། ནགས་ཀྱི་ནང་ནས་ཅི་ནས་ཀྱང་ཁྱིམ་པར་  
འགྱུར་རོ། །ནགས་ན་གནས་པའི་དགའ་བ་ལས་ཡོངས་སུ་ཉམས་པར་གྱུར་ནས་དེ་ཕྱིར་ཡང་ཁྱིམ་གྱི་གནས་ཀྱི་འཆིང་བའི་སྐྱོན་དེ་ཉིད་ཀྱིས་ཀུན་ནས་བཅིངས་པར་གྱུར་ནས་འདོད་  
ཆགས་དང་ཞེ་སྡང་དང་གཏི་མུག་རྣམས་ལ་སྤྱོད་དོ། །དེ་ཉེས་པ་དེ་དག་རྣམས་ཀྱི་སྐྱོན་གྱིས་ཕྱིར་ཡང་དམྱལ་བ་དང་ཡི་དྭགས་དང་དུད་འགྲོ་རྣམས་སུ་སྐྱེ་བ་ཡིན་ནོ། །སྡུག་བསྔལ་  
དེ་དག་རྣམས་ཀྱི་རྩ་བའང་གྲོང་དང་གྲོང་ཁྱེར་དུ་འཇུག་པའི་སྤྱོད་པ་ལ་དགའ་བ་ཡིན་ནོ། །དེའི་ཕྱིར་ཡང་དག་པའི་དགེ་སློང་ཡིན་པར་འདོད་པ་དེ་དག་རྣམས་ཡོངས་སུ་སྤོངས་  
ཤིག་རྣམ་པ་དེ་ལྟ་བུའི་སྐྱོན་དེ་དག་རྣམས་ཀྱང་གང་གིས་སྤོང་ན། གཅིག་ཏུ་དགོན་པ་ན་གནས་པས་སོ། །དགོན་པ་ན་གནས་པ་དེའང་མཐར་ཐུག་པའི་ཡོན་ཏན་རྣམས་  
ཐམས་ཅད་ཀྱི་རྟེན་དུ་གྱུར་པ་མཆོག་ཏུ་བཟང་བ་ཡིན་ནོ། །གཅིག་པུ་དགོན་པ་ན་གནས་པར་དགའ་བའི་དགེ་སློང་ནི། དབང་པོ་རྣམས་ཞི་བ་དང། སེམས་ཤིན་ཏུ་རབ་ཏུ་དང་  
བ་དང། བློ་ལེགས་པར་བ་ཏུལ་བའི་གསེར་དང་མཚུངས་པ་དང་མཆོག་ཏུ་ཞི་བ་དང། དབང་པོ་རྣམས་མཆོག་ཏུ་བསྡམས་པ་དང་འཇིགས་པའི་དྲི་མ་རྣམས་དང་རྣམ་པར་  
  
  
མཆོག་ཏུ་གཙང་བར་གྱུར་པའི་ཟག་པ་མེད་པའི་བདེ་བ་རྣམས་གང་ཡིན་པ་འཐོབ་པར་བྱེད་དོ། །བདེ་བ་དེའི་ཁྱད་པར་རྣམས་ཀྱིས་ན་འདོད་པ་ན་སྤྱོད་པའི་ལྷའི་རིགས་  
དྲུག་པོ་འདི་དག་རྣམས་ཐམས་ཅད་ཀྱིས་ཀྱང་ཡང་དག་པའི་ལེགས་པ་དང་ལྡན་པར་གྱུར་ཅིང་ཀུན་གྱིས་ཀྱང་གང་སྔོན་ལས་རྣམས་གཅིག་ཏུ་བྱས་པར་གྱུར་ལ། དེའང་འདོད་པ་  
སྡུག་པ་ཡིད་དུ་འོང་བ་མཆོག་ཏུ་མཚུངས་པ་མེད་པའི་ལྷ་གཅིག་གི་རྣམ་པར་སྨིན་པའི་འབྲས་བུར་གྱུར་ཅིང་འདོད་པ་ན་སྤྱོད་པ་འདི་དག་རྣམས་ཀྱི་བདེ་བ་རྣམས་དང་ཀུན་ནས་ལྡན་  
པར་གྱུར་པ་གང་ཡིན་པ་དེས་ཀྱང་ཟག་པ་ཟད་པའི་བདེ་བ་གཅིག་གི་ཆར་ཡང་མི་ཕོད་ཅིང་དཔེར་ཡང་མི་བཟོད་དོ། །དཔྱད་པར་གྱུར་པ་ན་ཐམས་ཅད་དུ་དཔེར་ཡང་མི་ཆོག་གོ་  
དེའི་ཕྱིར་གང་འགའ་ཞིག་དོན་དམ་པའི་བདེ་བ་འདོད་པ་དེས་གྲོང་ཁྱེར་དུ་འཇུག་པ་ལ་དགའ་བའི་བདེ་བ་དེ་དག་རྣམས་ཐོང་ལ་བསམ་གཏན་དང་སྙོམས་པར་འཇུག་  
པའི་བདེ་བ་རྣམས་དོན་དུ་གཉེར་ཞིང་རྟག་ཏུ་གཅིག་ཏུ་ཉིད་མངོན་པར་དགའ་བས་རི་ཁྲོད་དང་རིའི་ཕུག་དང་དགོན་པ་རྣམས་སུ་རྩྭ་སོག་གི་སྟན་ལ་གཅིག་ཏུ་གནས་པར་འགྱུར་  
བར་གྱིས་ཤིག་ཟག་པ་མེད་པའི་བདེ་བ་ལ་མངོན་པར་དགའ་བས་གནས་པའི་དགེ་སློང་རྣམས་ནི། གྲོགས་པོ་དང་གཉེན་འབྲེལ་དང་རང་གི་སྐྱེ་བོ་རྣམས་ལྟ་བར་བྱེད་པས་  
  
  
༄༅། །རྣམ་པར་རྒྱུ་བ་སྟེན་པར་འགྱུར་བ་ནི། མ་ཡིན་ནོ། །དེ་རང་གི་སྐྱེ་བོ་དང་གྲོགས་པོ་དང་གཉེན་འབྲེལ་རྣམས་ལ་ལྟ་བས་རྣམ་པར་རྒྱུ་བ་བསྟེན་པར་གྱུར་ན་  
དེ་རང་གི་སྐྱེ་བོ་དང་གྲོགས་པོ་དང་གཉེན་འབྲལ་རྣམས་དང་ཕྲད་པ་ལས་བྱུང་བའི་བདེ་བ་རྣམས་ནི། འཇིག་པ་དང་མི་བརྟན་པ་དང་མི་རྟག་པ་དང་མཐར་རྣམ་པར་འབྲལ་  
བ་དེ་དག་རྣམས་ནི། མཆོག་ཏུ་མཐར་ཕྱིན་པ་མ་ཡིན་ནོ། །ཉོན་མོངས་པ་རྣམས་དང་བཅས་པ་དང། དེ་ནི། དྲི་མ་དང་སྐྱོན་དང་གནོད་པ་དང་བཅས་པ་དང་གཅིག་ཏུ་ངེས་  
པ་མ་ཡིན་པ་འཇིགས་པ་དང་བཅས་པར་གཅིག་ཏུ་ངེས་པ་དཔེ་མེད་པ་རྣམས་ལས་རྣམ་པར་མ་གྲོལ་བ་ཡིན་ནོ། །དེའི་ཕྱིར་ན་བློ་གྲོས་དམན་པར་གྱུར་པ་གང་འགའ་ཞིག་  
གིས་དོན་དམ་པའི་བདེ་བ་རྣམས་ཀུན་ནས་དོར་ནས་ཟག་པ་དང་བཅས་པའི་བདེ་བ་ཚུལ་དང་མཐུན་པ་མ་ཡིན་པ་སྡུག་བསྔལ་རྣམས་ཚོལ་བར་བྱེད་དོ། །དེ་ནི། འོད་བོར་བར་  
གྱུར་ནས་མུན་པ་ཚོལ་བར་བྱེད་པ་ཡིན་ནོ། །དེ་ལས་ཀྱང་འཁྱམས་པར་གྱུར་ཏེ་བློ་དང་མི་ལྡན་ཞིང་ཡོན་ཏན་དང་ཡོན་ཏན་མ་ཡིན་པ་དང། སྐྱོན་གྱི་མཚན་ཉིད་ལ་བློ་གྲོས་  
ལྡོངས་པའི་ཕྱིར་རོ། །དེའི་ཕྱིར་གྲོང་དང་གྲོང་ཁྱེར་དུ་འཇུག་པར་དགའ་བའི་སྤྱོད་པ་རྣམས་སྤོངས་ལ། རྟག་པར་གཅིག་པུ་དགོན་པ་ན་གནས་པ་ལ་མངོན་པར་དགའ་  
  
  
དེ་ལྟར་ན་ཀུན་ནས་ཉོན་མོངས་པ་རྣམས་སྤངས་པ་ཤིན་ཏུ་མཐར་ཕྱིན་པའི་བདེ་བ་རྣམས་འཐོབ་པ་ཡིན་ནོ། །ཆོས་ལྔ་པ་དྲི་མ་དང་བཅས་པ་འདི་ནི། དྲི་  
མ་མེད་པའི་ཆོས་ཀྱིས་རབ་ཏུ་གཞོམ་པར་བྱའོ། །བདེ་བ་འདོད་པ་རྣམས་དང་བདུད་ཀྱི་ཡུལ་ལ་མངོན་པར་མི་དགའ་བ་རྣམས་དང། དེའི་ས་ལ་འདུག་པར་མི་འདོད་པ་ཉིད་  
ཀྱིས་དེ་ལྟར་དྲི་མ་དང་བཅས་པའི་ཆོས་དེ་དྲི་མ་མེད་པའི་ཆོས་ཀྱིས་རབ་ཏུ་གཞོམ་པར་བྱའོ། །དེ་ལྟར་མུ་སུ་ལུནྡྷ་འདིས་ཀུན་ནས་བརྗོད་པ་དང་ལྡན་པའི་ངང་པ་དེ་དག་རྣམས་  
ཀྱི་བློ་ཡང་རྟོགས་པས་དང། དགེ་བའི་མཐའ་དང་ལྡན་པ་མཆོག་ཏུ་རྒྱ་ཆེ་བའི་བློ་གྲོས་ཅན་གྱི་བྱང་ཆུབ་སེམས་དཔའ་དུས་བཟང་གཞན་ལ་ཕན་པ་ལ་རབ་ཏུ་ཞུགས་པ་དེ་དང་  
བདུད་ཀྱི་ཕྱོགས་སུ་འགྱུར་བའི་བག་མེད་པ་དེ་འཁོར་རྒྱགས་པ་དང་སྨྱོ་བ་དང་བཅས་པ་དང། དེ་དག་རྣམས་ཀྱི་བསམ་པ་རིག་ནས་བཅོམ་ལྡན་འདས་འོད་སྲུང་གིས་གསུངས་  
པའི་མདོ་འདི་ཡུལ་དང་དུས་སུ་རིགས་པར་བསྟན་ནོ། །དེ་ལ་ཆོས་བཅུ་གཅིག་པོ་རྣམས་ལས་ཆོས་ལྔ་པ་བསྟན་པ་ཡིན་ནོ། །ལྷག་མ་དྲུག་པོ་དེའང་ཡུལ་དང་དུས་སུ་འོས་པར་  
ངས་བསྟན་པར་བྱ་ཡི། ཁྱེད་རྣམས་ཡིད་རྩེ་གཅིག་པ་དང་ཡང་དག་པར་ལྡན་པར་གྱིས་ཤིག་གང་གི་ཕྱིར་དལ་འབྱོར་ཕུན་སུམ་ཚོགས་པ་ཐོབ་པར་གྱུར་ནས་གང་དག་  
  
  
༄༅། །ཆོས་སྟོན་པར་མི་བྱེད་པ་དང། གང་ཡང་ཉན་པར་མི་བྱེད་པ་དེ་དག་ནི། ཤིན་ཏུ་མི་ཁོམ་པ་ཐོབ་པ་ཡིན་ནོ། །དེའི་ཕྱིར་ན་ཇི་སྲིད་དུ་དལ་འབྱོར་ཕུན་སུམ་ཚོགས་  
པ་དང། དབང་པོ་ཀུན་ཚང་བར་གྱུར་པ་དེ་སྲིད་དུ་ཆོས་བསྟན་པར་བྱའོ། །གང་གི་ཕྱིར་ངན་སོང་གིས་གསུམ་པོ་དམྱལ་བ་དང། ཡི་དྭགས་དང། དུད་འགྲོ་རྣམས་ཤིན་ཏུ་སྡུག་  
བསྔལ་བའི་ཕྱིར་རོ། །དམྱལ་བ་ནི། ཇི་ལྟར་ཆོས་ཉན་པར་འགྱུར་དེ་བཞིན་དུ་ཡི་དྭགས་དང། དུད་འགྲོ་རྣམས་ན་ཇི་ལྟར་ཆོས་འདུལ་བ་རྣམས་ཡོད། ཕན་ཚུན་དུ་གསོད་པར་  
བྱེད་པ་དང། སྐོམ་པ་དང། ལྟོགས་པའི་སྐྱོན་དང་ལྡན་པའི་ཕྱིར་རོ། །ལྷ་དང་མི་རྣམས་ཁོ་ན་ཆོས་སྒྲོག་པ་ཡོད་པ་ཡིན་ཏེ། གང་དག་བག་མེད་པ་མ་ཡིན་ཞིང་བག་མེད་པར་  
རྒྱུ་བ་མ་ཡིན་པ་རྣམས་ཀྱིས་སོ། །དེ་ལ་བདག་གིས་བག་མེད་པ་སྤངས་ལ། ཁྱེད་དད་པའི་མོས་པ་དང་ལྡན་པ་དགེ་བའི་བསམ་པ་ཅན་རྣམས་ཉིད་ལ་ངས་ཆོས་བསྟན་པར་  
བྱ་ཡི༑ དེ་ཁྱེད་རྣམས་ཀྱིས་རབ་ཏུ་གུས་པར་གྱིས་ལ་མཉན་པར་གྱིས་ཤིག་དེ་ལྟར་ཆོས་འདུལ་བ་ནི། ཤིན་ཏུ་དཀོན་པ་དང་དལ་འབྱོར་ཕུན་སུམ་ཚོགས་པའང་ཤིན་  
ཏུ་རྙེད་པར་དཀའ་བ་ཡིན་ནོ། །གཞན་ཡང་ཆོས་དྲི་མ་ཅན་མི་གཙང་བ་དང་བཅས་པ་གཞན་རྣམས་སླུ་བར་བྱེད་པའང་གང་ཞེ་ན། འདི་ལྟ་སྟེ། འདོད་པ་ཆེ་བའོ། །ཆོས་  
  
  
གྱིས་བརླབས་པ་གང་གིས་གཞོམ་པར་བྱ་ན། འདི་ལྟ་སྟེ། ཆོག་ཤེས་པས་སོ། །འདོད་པ་ཆེ་བ་ཞེས་བྱ་བ་ནི། ཁྱིམ་པ་རྣམས་  
དང། རབ་ཏུ་བྱུང་བ་རྣམས་ཀྱང་བདེ་བར་རྒྱུ་བ་མ་ཡིན་ཏེ། གང་གི་ཕྱིར་འདོད་པ་ཆེ་བར་གྱུར་པ་རྣམས་ནི། ཁྱིམ་པའམ་རབ་ཏུ་བྱུང་བའང་རུང་སྟེ། ཉིན་མོ་དང་མཚན་མོར་ཡང་དེ་དག་  
རྣམས་བདེ་བར་མི་འགྱུར་རོ། །རྫས་རྣམས་ཐོབ་པར་གྱུར་པས་ཀྱང་ཞི་བ་ཐོབ་པར་མི་འགྱུར་རོ། །ནོར་གང་རྙེད་པར་གྱུར་ཀྱང་ངེས་མཐར་ཐུག་པའི་ཚིམ་པ་འབྱུང་བར་མི་འགྱུར་  
རོ༑ ༑འདོད་པ་ཆེ་བར་གྱུར་པ་དེའང་ཁྱིམ་གྱི་གནས་ནས་ངེས་པར་འབྱུང་བའི་རབ་ཏུ་བྱུང་བ་རྣམས་ལ་ཇི་ལྟ་བ་དེ་ལྟར་ཁྱིམ་པ་རྣམས་ཀྱི་བར་ཆད་བྱེད་པར་ནི་མི་འགྱུར་རོ། །  
གང་གི་ཕྱིར་རབ་ཏུ་བྱུང་བ་འདོད་པ་ཆེ་བར་གྱུར་པ་གང་ཡིན་པ་དེ་ནི། ཁྱིམ་པ་ཡིན་གྱི་རབ་ཏུ་བྱུང་བ་ནི། མ་ཡིན་ནོ། །རབ་ཏུ་བྱུང་བ་ཞེས་བྱ་བ་ནི། རྒྱགས་པ་དང་ང་རྒྱལ་དང་  
འགྱིང་པ་དང་རྨོངས་པ་དང་ཕྲག་དོག་རྣམས་བཅོམ་པ་དང། འདོད་པ་ཆེ་བ་དང་ཡང་རྣམ་པར་བྲལ་བ་ཡིན་ནོ། །སྤྱིར་སྐྱོན་དེ་དག་རྣམས་ཉིད་ལས་ཀྱང་དགེ་སློང་འདོད་པ་  
ཆེ་བའི་མིང་ཅན་རྣམས་ལ་ནི། གཞན་ཐམས་ཅད་འཕྱ་བར་འགྱུར་རོ། །གང་ཡང་འདོད་པ་ཆེ་བའི་བློ་ཅན་གྱི་དགེ་སློང་ནི། རྟག་ཏུ་བློ་ནོར་ལ་སོང་བར་གྱུར་པས་ཉིད་མཚན་  
  
  
༄༅། །མེད་པར་དེའི་སེམས་དགེ་བའི་ཆོས་རྣམས་ལ་ལེགས་པར་རབ་ཏུ་དང་བར་མི་འགྱུར་རོ། །དེའི་བློ་རབ་ཏུ་མ་དང་བ་དང། དབང་པོ་རབ་ཏུ་མ་དང་བ་དང། བྱ་བ་  
རྣམས་རབ་ཏུ་མ་དང་བ་གང་ཡིན་པའི་གོམ་པ་འབོར་བར་གྱུར་པའམ་དགེ་འདུན་གྱི་ས་ལ་འཆག་པར་བྱེད་ཀྱང་དེར་དམྱལ་བར་ཉེ་བར་འགྱུར་ན། གནས་མལ་དང་ནད་  
ཀྱི་རྐྱེན་སྨན་དང་ཡོ་བྱད་རྣམས་ཀྱིས་ནི། དང་པོ་ཁོ་ནར་བར་ཆད་བྱེད་པ་འབྱུང་བར་འགྱུར་བ་ཡིན་ནོ། །དེ་དམྱལ་བ་འབའ་ཞིག་ཏུ་འཚེད་པར་བྱེད་དེ། གང་ཚུལ་ཁྲིམས་  
འཆལ་བར་གྱུར་པ། འདོད་པ་ཆེ་བ། སྡིག་པའི་ཆོས་ཅན། དགེ་སྦྱོང་མ་ཡིན་པར་དགེ་སྦྱོང་དུ་ཁས་འཆེས་པ། སེངྒེའི་པགས་པ་ཀུན་ནས་གྱོན་པའི་ལྕེ་སྦྱང། སྒྱུ་མའི་ཟོང་དང་  
མཚུངས་པ། དུང་གི་སྒྲ་དང་མཚུངས་པར་སྤྱོད་པ། མཆོག་ཏུ་སྟོང་པ། ཤིན་ཏུ་སླུ་བ། ཤིན་ཏུ་ཆད་པར་གྱུར་པ་ཡིན་ནོ། །གང་འགའ་ཞིག་འདོད་པ་ཆེ་བར་གྱུར་པ་ཇི་ལྟར་  
ང་ནི༑ དགེ་སློང་ཡིན་ཏེ། འོད་སྲུང་བ་ཡིན་ནོ། །འོད་སྲུང་གི་ཆོས་འདུལ་བ་ལ་རབ་ཏུ་བྱུང་བ་ཡིན་ནོ། །ཞེས་དེ་ལྟར་དམ་འཆའ་བརྗོད་པར་བྱེད་པ་ན། འདོད་པ་ཆེ་བར་གྱུར་  
པ་དེ་ལྟར་མེས་ནི། མི་སྲེག་གོ་ཇི་ལྟར་འདོད་པ་ཆེ་བས་བློ་གྲོས་ཆུང་བ་རྣམས་ན་བར་བྱེད་པ་དེ་ལྟར་དུག་གིས་ལྷང་ཀྱོག་མི་བྱེད་དོ། །ཇི་ལྟར་འདོད་པ་ཆེ་བའི་རྒས་པས་  
  
  
།ཇི་ལྟར་དགེ་བའི་ལྗོན་ཤིང་རྣམས་འདོད་པ་ཆེ་བའི་མཚོན་གྱིས་རྩ་བ་ནས་གཅོད་པར་བྱེད་པ་དེ་ལྟར་མཚོན་གྱིས་ནི། རྩ་བ་ནས་  
མི་གཅོད་དོ། །ཇི་ལྟར་འདོད་པ་ཆེ་བའི་ནད་རྣམས་ཀྱིས་ཉེ་བར་འཇོམས་པར་བྱེད་པ་དེ་ལྟར་ནད་རྣམས་ཀྱིས་ནི། ཉེ་བར་འཇོམས་པར་མི་བྱེད་དོ། །ཇི་ལྟར་འདོད་པ་ཆེ་བའི་དགྲས་ནང་  
དུ་གསེབ་ཏུ་ཉེ་བར་སོང་ནས་སྙིང་ལ་ཀུན་ཏུ་གནས་ཏེ་སྲོག་འཇིག་པར་བྱེད་པ་དེ་ལྟར་དགྲ་བོ་གླགས་ཚོལ་བ་རྣམས་ནགས་ཀྱི་གསེབ་ཏུ་ཞུགས་ཏེ་རྟག་ཏུ་ཉེ་བར་གླགས་སྐབས་ཚོལ་  
བ་རྣམས་ཀྱང་སྲོག་གཅོད་པར་མི་བྱེད་དོ། །དེའི་ཕྱིར་སྐྱོན་དེ་དག་རྟོགས་པར་གྱིས་ལ་གཉིས་འཇིག་པར་བྱེད་པའི་སྐྱོན་ཅན་དགེ་སློང་འདོད་པ་ཆེ་བ་རྣམས་ཀྱིས་འཇིག་རྟེན་གཉིས་  
ཀ་འཇིག་པར་བྱེད་པ་དང། དྲི་མ་རྣམས་དང་ལྡན་པ་དང། སྡིག་པའི་རྩེ་མོར་གྱུར་པ་ཡིན་པས་རྣམ་པར་སྤང་བར་གྱིས་ཤིག་དེ་སྤྱད་པར་གྱུར་པ་ནའང་ཉིན་མོའམ་མཚན་མོ་  
ཡང་རུང་སྟེ། འགའ་ཞིག་ཀྱང་བདེ་བར་མི་འགྱུར་རོ། །དེ་ནས་དེའི་ཚེ་ན་འཐབ་བྲལ་བ་རྣམས་ཀྱི་མངའ་བདག་མུ་སུ་ལུནྡྷ་དེ་བཅོམ་ལྡན་འདས་འོད་སྲུང་གིས་གསུངས་པའི་ཚིགས་  
བཅད་པ་བརྗོད་པ་ཇི་ལྟར། འདོད་པ་ཆེ་བའི་མཚོན་ཆེན་ནི། །གང་གིས་གཏུབས་པ་བྱིས་པ་རྣམས། །དེ་ཕྱིར་མཚོན་ཆ་བཞིན་དེ་སྤོངས་།མིག་མེད་པ་ནི་དེས་བཅིངས་ནས། །  
  
  
༄༅། །འདོད་ཆེན་རྨ་ནི་མི་བཟད་པ། །གང་གི་སྙིང་ལ་སྐྱེ་བར་འགྱུར། །ཉིན་དང་མཚན་མོ་མེད་པར་ཡང། །འདོད་ལྡན་དེ་ནི་བདེར་མི་འགྱུར། །ཀུན་རྟོག་བུད་ཤིང་  
ལས་བྱུང་བའི། །སྲེད་པའི་རླུང་གིས་ཀུན་ཏུ་སྤང། །འདོད་ཆེན་རང་བཞིན་མི་ཡིས་ནི། །མི་རྣམས་སྙིང་ནི་སྲེག་པར་བྱེད། །འདོད་པ་ཡིས་ནི་བསྐོར་བའི་ཡིད། །སེམས་ནི་ཡང་མོའི་  
སྐྱེས་བུ་ནི། །ནོར་ལ་སྲེད་པར་གྱུར་པ་ཡིས། །གསོན་པའི་སྙིང་པོ་འཇོམས་པར་བྱེད། །གང་ཡང་སྡིག་པའི་ལས་རྣམས་ནི། །སྐྱེས་བུ་ཐ་ཤལ་གྱིས་བྱེད་དོ། །དེ་ཀུན་ནོར་སྲེད་  
ལས་ཡིན་པར། །མཁས་པས་རབ་ཏུ་བརྗོད་པ་ཡིན། །འབར་བ་གང་དུ་རྣམ་པར་འཇུག་གང་གིས་མི་རིགས་པར་བྱེད་པ། །དེ་ཀུན་འདོད་པའི་སྐྱོན་གྱིས་ནི། །བདག་ལ་ཕན་  
མིན་བྱེད་པ་ཡིན། །འཁྲུག་པ་རྣམ་པ་སྣ་ཚོགས་དང། །མཚོན་ཆའི་སྡུག་བསྔལ་ཤིན་ཏུ་མང། །བསྟེན་པའི་སྐྱེས་བུ་རྨོངས་པ་གང་།དེ་ཡི་རྒྱུ་ཡང་འདི་ཡིན་ནོ། །འདོད་པའི་  
སྐྱོན་ལས་ཀུན་བྱུང་བའི། །ཉེར་འཚེ་འདི་དག་གོ་བར་གྱིས། །དེ་བསྟེན་ཕན་པ་བྱེད་མིན་པར། །ལམ་རིག་པས་ནི་ཡོངས་སུ་གསུངས། །དེ་ལྟར་མུ་སུ་ལུནྡྷ་དེས་སྨྲ་བ་པོའི་ངང་  
པ་དེ་དག་དང། ངང་པའི་རྒྱལ་པོ་དུས་བཟང་དེ་དང། བག་མེད་པས་མགོ་དྲངས་པའི་བདུད་ཀྱི་རིགས་སུ་གྱུར་པ་གསུམ་པོ་རྒྱགས་པ་དང་སྨྱོ་བ་དང་དེ་དག་རྣམས་ལ་བཤད་  
  
  
༑རྣམ་པ་དེ་ལྟ་བུའི་སྐྱོན་ཆེན་པོ་རྣམས་དགེ་བའི་ཆོས་གང་དག་གིས་རབ་ཏུ་གཞོམ་པར་བྱ་བ་ཡིན་ན། འདི་ལྟ་སྟེ། འདོད་པ་ཆུང་བ་ཞེས་བྱ་བས་སོ། །འདོད་པ་ཆུང་བ་ཞེས་བྱ་བ་ནི་  
འདི་ལྟ་སྟེ། བདེ་བ་རྣམས་ཐམས་ཅད་འབྱུང་བའོ། །དེ་གང་ལ་ཡོད་པའི་སྐྱེས་བུ་དེ་ནི། རྟག་ཏུ་བདེ་བའི་མཆོག་རྣམས་དང་ལྡན་པ་ཡིན་ལ། དེ་ལ་མེ་དང་རྒྱལ་པོ་དང་ཆོམ་རྐུན་  
དང་ཆུ་ལ་སོགས་པ་རྣམས་ཀྱི་འཇིགས་པ་མེད་དོ། །འདི་ནོར་གྱི་སྲེད་པ་རྣམས་ཀྱིས་རྣམ་པར་བསྲེགས་ནས་ཁྱིམ་ནས་ཁྱིམ་དག་ཏུ་བསྟེན་པར་བྱ་བའི་དོན་དུ་སྨྲ་བར་མི་བྱེད་དོ། །  
སྟེན་གྲོགས་རྣམས་ནི། རྐུན་མའི་སྟེན་གྲོགས་ཡིན་ནོ། །དམན་པའི་གནས་རྣམས་ཁྱིམ་སྒོར་གནས་པ་ཡིན་ནོ། །རྫུན་གྱིས་བསྟེན་གྲོགས་ཀྱི་ཚིག་དག་ཀྱང་སྨྲ་བར་མི་བྱེད་དོ། །  
གར་དང་རྒོད་པ་དང་འགྱིང་བག་རྣམས་ཞབས་འབྲིང་གི་དོན་དུ་བྱེད་པའང་མ་ཡིན་ནོ། །ཚིག་རྣམས་སྨྲ་བར་མི་བྱེད་ཅིང་དོན་དག་ཀྱང་མི་བྱེད་དོ། །ནོར་གྱི་འདོད་པའི་མེ་རྣམས་ཀྱིས་  
མི་སྲེག་གོ་གཞན་དག་དང་མཉམ་དུ་འགྲོགས་པ་ལ་སྤྲོ་བར་གྱུར་པ་རྣམས་ཀྱི་དབུགས་འབྱིན་པ་མེད་པའི་སྡུག་བསྔལ་མང་པོར་མི་འགྱུར་རོ། །ནོར་གྱི་འདོད་པས་སྡིག་  
པའི་གྲོགས་པོ་རྣམས་བསྟེན་པར་མི་བྱེད་དོ། །རྟག་ཏུ་དོགས་པ་དང་བཅས་པར་མི་འགྱུར་ཞིང་ལམ་དུ་འགྲོ་བར་གྱུར་ན་ཆོམ་རྐུན་པའི་འཇིགས་པ་མེད་དོ། །གྲོགས་པོ་མ་  
  
  
༄༅། །ཡིན་པ་རྣམས་མང་བར་མི་འགྱུར་ཞིང། སྐྱེ་བོ་རྣམས་ཐམས་ཅད་ཀྱིས་རྟོག་དབྱོད་བྱེད་པར་མི་འགྱུར་རོ། །ཆད་པའི་འཇིགས་པས་ཀྱང་རྣམ་པར་མི་འཇིགས་  
སོ༑ ༑དེ་ལྟར་ཁྱིམ་པར་གྱུར་ཀྱང་འཇིགས་པ་རྣམས་མེད་པར་འགྱུར་རོ། །སྐྱོན་གྱི་འཇིགས་པ་རྣམས་ཀུན་ཏུ་འགགས་པ་དང། ཐམས་ཅད་དུ་སོ་གསོད་པར་གནས་པ་  
དང་གང་ཡང་ཁྱིམ་པ་རྣམས་ཀྱང་སྐྱོན་ལས་ཀུན་ཏུ་རྒལ་བ་ཡིན་ན་ནགས་ན་གནས་པ་རྣམས་ལ་ལྟ་ཅི་སྨོས། དེ་ཉིད་སླར་ཡང་འདོད་པ་ཆེ་བར་བྱེད་ན་ནི། དེ་སྐྱུག་བ་ཟ་  
བ་དང་མཚུངས་པར་འགྱུར་རོ། །དགེ་སྦྱོང་གི་མཆོད་པའི་མཆོག་རྣམས་ནི། འདི་ལྟ་སྟེ། འདོད་པ་ཆུང་ཞེས་བྱ་བ་ཡིན་ནོ། །འདོད་པ་ཆུང་ཞིང་ཆོག་ཤེས་པའི་དགེ་སློང་རྣམས་  
ནི༑ གང་གི་ཕྱིར་ཤིན་ཏུའང་མཛེས་ཤིང་གསལ་ལ་རྣམ་པར་སྣང་ངོ། །གདན་གཅིག་པ་འབའ་ཞིག་དང། ཕྱག་དང་ཁྲོད་པ་འབའ་ཞིག་དང། གཅིག་པུ་ཁོ་ན་རྒྱུ་བ་དང་རིའི་  
ཁྲོད་དང་ཕུག་དག་དང་རྩྭའི་ཕུང་པོ་དང་དུར་ཁྲོད་འབའ་ཞིག་ཏུ་གནས་པ་དང། གསུས་པའི་སུམ་ཆ་འབའ་ཞིག་གིས་ཆོག་ཤེས་པ་དང། སུས་ཡང་མི་ཤེས་པ་འབའ་ཞིག་  
གིས་ཡུལ་ལྗོངས་རྒྱུ་བར་བྱེད་པ་དང། གཉེན་བཤེས་དང་གྲོགས་པོ་དང་རང་གི་སྐྱེ་བོ་རྣམས་ལའང་བསོད་སྙོམས་འབའ་ཞིག་པ་དང་ལྷུང་བཟེད་གོག་པོ་གཅིག་འབའ་  
  
  
ཤེས་རབ་ཀྱིས་ཕྱིན་ཅི་ལོག་འབའ་ཞིག་ཡོངས་སུ་སྤོང་བར་བྱེད་པ་དང། ཡུལ་གང་ན་མཆོད་པར་བྱེད་པའི་ཡུལ་དེ་ཡོངས་སུ་སྤོང་བར་བྱེད་པ་དང་  
ལམ་འབའ་ཞིག་ལ་ལེགས་པར་ལྟ་བ་དང། གཉའ་ཤིང་གང་ཙམ་དུ་ལྟ་བ་དང། གཞན་དུ་མིག་མི་གཡེང་བ་དང། རོ་ཞིམ་པོ་འབའ་ཞིག་ཟ་བ་ལ་སྟེན་པ་སྤོང་བ་དང། ཆུ་ཞག་  
དུ་མ་བསྒྲངས་པ་འབའ་ཞིག་གི་བཏུང་བ་འཐུང་བ་དང། ཡུལ་ལྗོངས་དང་གྲོང་དག་ཏུ་ཞག་གསུམ་དང་ཞག་བདུན་འབའ་ཞིག་གནས་པར་བྱེད་པ་དང། གསེར་དང་འཁར་བ་  
དང་དངུལ་གྱིས་མཛེས་པར་བྱས་པའི་ཉལ་ཁྲི་འཛིན་པར་མི་བྱེད་པ་ཁོ་ན་དང། སྔོན་གྱི་ཁྱིམ་དང་གྲོགས་པོ་དང་གཉེན་བཤེས་ཀྱི་ལམ་ཀུན་ཏུ་ལྟ་བར་བྱེད་པ་སྤོང་བ་འབའ་ཞིག་  
དང། མཆོག་ཏུ་གྱུར་པའི་རྒྱལ་པོའི་བསོད་སྙོམས་དང་མལ་སྟན་དང་རྒྱལ་པོའི་སྒོར་སྟེན་པར་བྱེད་པ་རྣམས་སྤོང་བ་ཁོ་ནར་སྤྱོད་པ་དང་རིགས་ཀྱི་མཆོག་ལས་རབ་ཏུ་བྱུང་  
བར་ཀུན་ནས་སྒྲོག་པ་རྣམས་སྤོང་བ་ཁོ་ནར་བྱེད་པ་དང། དེ་དང་རང་བཞིན་མཚུངས་པ་འབའ་ཞིག་དང་བརྗོད་པ་དང་གསོད་གསལ་དང་ཀུན་རྗོད་པར་བྱེད་པ་ཡིན་ནོ། །རྣམ་  
པ་དེ་ལྟ་བུར་གྱུར་པའི་དགེ་སློང་གི་སྡོམ་པ་དང་དཀའ་ཐུབ་ནི་རྙོག་པ་རྣམ་པར་སྤངས་པ་མཆོག་ཏུ་ཆོག་ཤེས་པ། མཆོག་ཏུ་འདོད་པ་ཆུང་བས་ནི། བདུད་ཀྱི་འཆིང་བ་རྣམས་  
  
  
༄༅། །གཅོད་པར་ནུས་སོ། །འདོད་པ་ཆེ་བ་རྣམས་ནི། སྡུག་བསྔལ་གྱི་ཚུལ་ཁྲིམས་དང་ལྡན་པ་དགེ་སློང་གི་ཆ་བྱད་འཛིན་པ་ནད་དང་འདྲ་བ་རྐུན་མ་ཡིན་ཏེ། ལྷ་དང་  
བཅས་པའི་མིའི་ཚོགས་ཀྱི་སྐྱེ་རྒུ་རྣམས་ཉེ་བར་མགུ་བར་མི་བྱེད་པའི་སྡིག་པ་ཅན་ཡིན་ནོ། །དགེ་སློང་རྣམས་ཀྱང་ཆོག་ཤེས་པ་དང་ལྡན་པ་དང་འདོད་པ་ཆུང་བའི་དགེ་སློང་  
ནི༑ དགེ་སློང་ཡིན་ནོ། །སྒྲ་དང་རེག་བྱ་དང་རོ་དང་གཟུགས་དང་དྲི་དང་ཡུལ་རྣམས་ལ་དེའི་དབང་པོ་རྣམས་རྒྱུ་བར་མི་བྱེད་དོ་།ཕྱི་ཁྱམས་དག་ཏུ་ཉལ་བ་དང་སེམས་ཅན་  
ཐམས་ཅད་ལ་ཕན་པར་གནས་པའི་ལུས་དང་ཆོས་དང་ཚོར་བ་དང་སེམས་རྣམས་ལ་དྲན་པ་ཉེ་བར་གཞག་པ་རྗེས་སུ་རྟོགས་པ་དང། ཀུན་ནས་མཆོག་ཏུ་བློ་རྣམ་པར་  
བསྡུས་པ་དང། འཁོར་བའི་ཚོགས་རྣམས་ལས་དབང་པོ་གཅིག་ཏུ་བསྡམས་པ་དང། ཆོག་ཤེས་པ་ནི། དགེ་སློང་དུ་བརྗོད་པ་ཡིན་ཏེ། ཇི་སྲིད་དུ་འདོད་པ་ཆུང་བར་གྱུར་  
པ་དེ་དག་རྣམས་ནི། ཁྱིམ་པའམ་རབ་ཏུ་བྱུང་བ་ཡིན་ཡང་རུང་སྟེ། བག་མེད་པར་མི་འགྱུར་རོ། །དེ་ནས་དེའི་ཚེ་ན་འཐབ་བྲལ་གྱི་བདག་པོ་དེས་ཚིགས་སུ་བཅད་པའི་  
དབྱངས་བརྗོད་པ་ཇི་ལྟར། བག་ཡོད་འབྲས་བུ་ཐར་བ་ཡིན། །དམྱལ་བར་མི་རྣམས་བག་མེད་པས། །བག་ཡོད་བག་མེད་པ་དག་གི་འདིས་ནི་ཁྱད་པར་བརྗོད་པ་  
  
  
༑གང་ཡང་བཅིངས་དང་ཐར་བ་ཡི། །ཁྱད་པར་གང་ནི་ཟླ་དང་མུན། །བག་ཡོད་བག་མེད་དེ་དག་གི་ཁྱད་པར་འདི་ཉིད་ཁོ་ན་ཡིན། །བདེ་བ་འདོད་པ་ཆུང་ལ་མཐོང། །སྡུག་  
བསྔལ་འདོད་ཆེན་མི་རྣམས་ཡིན། །བདེ་སྡུག་མཚན་ཉིད་འདི་ཡིན་པར་།ཡོངས་སུ་རྟོགས་པར་བྱེད་པས་བཤད། །རྟག་ཏུ་འདོད་ཆེན་མི་རྣམས་ཀྱི། །མེ་ནི་སྙིང་གནས་ཡང་  
བཞིན་ཡིན། །གང་དུ་འདོད་མེད་ཁྲུས་བྱེད་པའི། །འདོད་པ་ཆུང་བ་བསིལ་བའི་མཚོ། །ཇི་ལྟར་མེ་ནི་བུད་ཤིང་གིས། །རབ་ཏུ་ཞི་བར་འགྱུར་ན་ཡིན། །དེ་བཞིན་འདོད་ཆེན་མི་  
རྣམས་ནི། །ནོར་གྱིས་གང་བར་འགྱུར་མ་ཡིན། །འདོད་པ་ཅན་ལ་ཉིད་དང་ནི། །མཚན་མོ་མེད་པར་བདེ་མི་འགྱུར། །སྐྱེས་བུ་འདོད་པ་ཆེ་བ་གང། །སྲེད་པའི་ཟུག་རྡུས་རྣམ་  
པར་གནས། །རྒྱལ་པོ་ནོར་གྱིས་ངོམས་མེད་པར། །བྱེ་བ་ཕྲག་ཏུ་ཤི་ཞིང་སོང། །གཞན་ཡང་མང་པོར་འགྲོ་བར་འགྱུར། །དེ་ཕྱིར་འདོད་པ་ཆུང་བ་བདེ། །དེ་ལྟར་འཐབ་བྲལ་  
གྱི་མངའ་བདག་དེ་པདྨའི་སྙིང་པོ་ལ་ལེགས་པར་གནས་ཏེ་དུས་བཟང་དེ་དང། སྨྲ་བ་པོའི་ངང་པ་དེ་དག་རྣམས་ལ་འཆད་པར་བྱེད་དོ་།གཞན་ཡང་འཐབ་བྲལ་གྱི་བདག་  
པོ་དེ་ཉིད་ཀྱིས་བག་མེད་པ་དེའི་སྐྱོན་རྣམས་གཟུང་བར་བྱ་བའི་དོན་དུ་སྨྲ་བ་པོའི་བྱ་དེ་དག་རྣམས་ཀྱི་མདུན་དུ་དང། དུས་བཟང་དེའི་སྔོན་དུའང་བཅོམ་ལྡན་འདས་འོད་  
  
  
༄༅། །སྲུང་གིས་གསུངས་པའི་མདོ་སྔོན་གྱི་ལྷའི་དྲུང་ནས་ཐོས་པ་རྣམས་འཆད་པ་ནི། ཇི་ལྟར་ཆོས་དྲི་མ་ཅན་རྣམས་བསྟན་པ་གང་ཡིན་པ་དེ་ནི། དཀར་པོའི་ཆོས་  
རྣམས་ཀྱིས་རབ་ཏུ་གཞོམ་པར་བྱའོ། །དེ་ལ་དྲི་མ་ཅན་གྱི་ཆོས་བདུན་པ་བསྟན་པར་བྱ་བ་རྣམས་དང། དཀར་པོའི་ཆོས་རྣམས་ཀྱིས་གཞོམ་པར་བྱ་བ་དང། འདི་དག་ཀྱང་  
གང་དག་ཞེ་ན། འདི་ལྟ་སྟེ། གཉེན་བཤེས་བལྟ་བ་ལ་མངོན་བར་དགའ་བ་ནི། བྱེས་སུ་ཡུན་རིང་པོར་གནས་པས་སོ། །དེ་ལྟར་ཡང་གཉེན་བཤེས་དང་གྲོགས་པོ་དང་རང་  
གི་སྐྱེ་བོ་རྣམས་དང་ཕྲད་པ་ལ་མངོན་པར་དགའ་བའི་དགེ་སློང་ནི། བློ་དེ་ལ་སོང་བར་གྱུར་བ་དང། དེ་རྗེས་སུ་སྒྲུབ་པར་བྱེད་པ་དང། དེ་ལ་རབ་ཏུ་འབྱམས་པར་གྱུར་པ་དང་  
དེས་བྲེལ་དོག་ཏུ་གྱུར་ནས་ཉིན་མོ་དང་མཚན་མོ་མེད་པར་ཡང་བསམ་གཏན་བློ་ལ་བྱེད་པའང་མ་ཡིན་ནོ། །ཁ་ཏོན་ཡང་མི་བྱེད་ཅིང་བླ་མ་ལ་ལེགས་པར་བསྟེན་པའི་  
དབང་གིས་གནས་པའང་མ་ཡིན་ནོ། །དཀོན་མཆོག་གསུམ་ལ་མཆོད་པ་རྗེས་སུ་སྒྲུབ་པར་མི་བྱེད་དོ། །འཇིག་རྟེན་ཕ་རོལ་གྱི་ལུས་ཀྱི་ལས་སུ་བྱ་བ་རྣམས་རྗེས་སུ་  
དྲན་པར་བྱེད་པ་དང། གཞན་ལ་སྟོན་པ་དང། ངག་གི་ལས་དང་ཡིད་ཀྱི་ལས་དང་རྣམ་པ་གསུམ་བྱེད་པ་མ་ཡིན་གྱི། བློ་དེ་ལ་སོང་བ་འབའ་ཞིག་ཏུ་ཟད་དོ། །ཇི་ལྟ་བ་  
  
  
རང་གི་སྐྱེ་བོ་རྣམས་མ་མཐོང་ན། དེ་དག་རྣམས་ཀྱི་ཁྱིམ་གྱི་བྱ་བ་ནི། ཅི་དང་ཅི་ལྟར་གྱུར་ཏམ། ཡང་དེ་དག་གི་གསོན་པ་  
རྣམས་ཀྱང་ཇི་ལྟར་གྱུར་ཏམ་ཞེས་དེ་དེ་ལྟར་ཡིད་ལ་བྱས་ནས་མྱ་ངན་གྱིས་གཟིར་བར་འགྱུར་ཏེ། གང་གི་དོན་དུ་དེ་ལྟ་བུ་རྣམས་ལས་ངེས་པར་གྲོལ་བར་བྱ་བའི་དོན་དུ་ནགས་  
སུ་གནས་པར་གྱུར་པ་ལས་དེ་ཉིད་ལ་རྗེས་སུ་འཇུག་པར་བྱེད་དོ། །བློ་གྲོས་ངན་པར་གྱུར་པ་མི་གཡོ་བའི་མི་མྱ་ངན་ཅན། སྐྱེ་བ་དང་རྒ་བ་དང་ན་བ་དང་འཆི་བས་བྱས་པའི་རང་  
གི་མྱ་ངན་རྣམས་ཡོངས་སུ་བཏང་ནས་གཞན་གྱི་མྱ་ངན་གྱིས་མྱ་ངན་དུ་བྱེད་པ་དང། དེ་མི་མཉམ་པ་དང་མཉམ་པའི་རང་གི་སྐྱེ་བོ་རྣམས་དང། གཉེན་བཤེས་རྣམས་དང་ཕྲད་  
པའི་དྲ་བ་འདིར་ངེས་པར་འཇུག་པར་བྱེད་དོ། །དེ་ནས་ཡང་དེས་གཉེན་བཤེས་དེ་རྣམས་མངོན་པར་མཐོང་ནས་གདུང་བས་གདུངས་ཤིང་གཞན་གྱི་ཟས་བསོད་པ་རྣམས་ཟ་བས་  
ཁྱིམ་ནས་ཁྱིམ་རྣམས་སུ་ཕེའུ་འདེབས་པའི་སྟོན་མོ་རྣམས་ལ་མངོན་པར་དགའ་བར་འགྱུར་རོ། །ཁྱིམ་དེ་དང་འབྲེལ་པར་གྱུར་པའི་དོན་དག་ནི། བྱེད་ལ་ཉན་པར་ཡང་བྱེད་དོ།།  
དེས་དེ་དག་རྣམས་ཡིད་ལ་བྱས་ནས་དེ་དག་རྣམས་ལས་གཞན་ཡང་བྱེད་དོ། །དེ་ཁྱིམ་གྱི་འཚོ་ཚིས་རྣམས་བྱེད་པས་རང་གི་དོན་རྣམས་ལས་ཡོངས་སུ་ཉམས་པར་འགྱུར་རོ།།  
  
  
༄༅། །འཇིག་རྟེན་ཕ་རོལ་ཏུ་གྱུར་པ་རྣམས་ཀྱི་འཇིགས་པ་དག་སེམས་པར་མི་བྱེད་དོ། །དམྱལ་བ་དང་ཡི་དྭགས་དང་དུད་འགྲོའི་འགྲོ་བ་པ་རྣམས་སུ་འཆི་འཕོ་བ་  
དང་སྐྱེ་བ་རྣམས་སེམས་པར་མི་བྱེད་དོ། །འདི་པའི་འཇིགས་པ་རྣམས་ཀྱང་སེམས་པར་མི་བྱེད་དེ། རྒ་བ་དང་ན་བ་དང་འཆི་བ་དང་སྡུག་པ་རྣམས་དང་བྲལ་བ་དང། མི་སྡུག་  
པ་རྣམས་དང་ཕྲད་པ་དང། སྡུག་པ་དང་ཡིད་དུ་འོང་བ་རྣམས་ཐམས་ཅད་ཀྱང་ཐ་དད་དུ་འགྱུར་བ་མེད་པར་འགྱུར་བ་རྣམ་པར་འབྲལ་བ་སོ་སོར་གནས་པ་རྣམས་སེམས་པར་  
མི་བྱེད་དོ། །དེ་སྲིད་པ་དེ་སྲིད་དུ་གཉེན་དང་གྲོགས་པོ་རྣམས་ཀུན་ཏུ་སྟེན་པར་བྱེད་དོ། །གཉེན་བཤེས་དང་གྲོགས་པོ་རྣམས་ལྟ་བར་བྱེད་པ་མངོན་པར་འདོད་པ་མཐུན་  
པར་བྱེད་པ་གཞན་གྱི་ཟས་ཟ་བ་གཞན་གྱི་ཁྱིམ་སྒོ་སྟོན་པར་བྱེད་པ་གང་ཡིན་པ་རྣམས་ནི། ལུས་ཞིག་ནས་ངན་སོང་དང་ངན་འགྲོ་ལོག་པར་ལྟུང་བ་དམྱལ་བ་རྣམས་སུ་  
སྐྱེ་བར་འགྱུར་རོ། །ཡི་དྭགས་ཀྱི་ཡུལ་རྣམས་དང་དུད་འགྲོའི་སྐྱེ་གནས་རྣམས་སུའང་ངལ་དུ་བ་དང་བཅས་པའི་འགྲོས་བླ་ལྷག་པར་གྱུར་པས་དེ་སྲིད་དུ་ཡོངས་སུ་  
འཁྱམས་སོ། །དམྱལ་བ་རྣམས་སུ་སྐྱེས་པ་ནའང་ཚོར་བ་དྲག་པོ་རྣམས་ཀྱིས་ཟིལ་གྱིས་མནན་པ་རྣམས་ལ་གྲོགས་པོས་མ་ཡིན་ཞིང་གཉེན་བཤེས་རྣམས་ཀྱིས་  
  
  
ཅུང་ཟད་ཀྱང་མི་བྱེད་དོ། །དེའི་ཕྱིར་ན་དགེ་སློང་རྣམས་ཐམས་ཅད་ཀྱིས་ཚུལ་རྣམས་ཐམས་ཅད་ནས་དམྱལ་བ་དང་ཡི་དྭགས་དང་  
དུད་འགྲོའི་འགྲོ་བ་པའི་འཇིགས་པས་འཇིགས་པ་རྣམས་ཀྱིས་ཀྱང་གཉེན་བཤེས་དང་གྲོགས་པོ་རྣམས་དང་ཕྲད་པར་འདོད་པར་མི་བྱའོ། །དེ་དག་རྣམས་དང་འདུ་འཚོག་བྱས་  
པས་ཀྱང་ནི་དོན་མ་ཡིན་པ་དྲག་པོ་རྣམས་བྱེད་པར་འགྱུར་རོ། །དེ་ལ་དམིགས་པར་བྱེད་པ་དང། དོན་དེས་ཀྱང་གང་གི་ཕྱིར་སྲེད་པ་རྣམས་ཟད་པར་བྱ་བའི་དོན་དུ་རབ་ཏུ་བྱུང་བ་ལས་  
སྲེད་པ་དེ་ཉིད་ལ་སྲེད་པས་སྟོན་པར་བྱེད་པ་ན། དེ་ནི། མཆོག་ཏུ་ཡང་བྱིས་པར་གྱུར་པ་རྣམས་ཀྱིས་བསྟེན་པ་ཡིན་ནོ། །གང་དག་ཁོ་ན་བཅོམ་ནས་རབ་ཏུ་བྱུང་བའང་དྲ་བ་དེ་ཉིད་  
དུ་བློ་འཇུག་པ་ནི། བློ་གྲོས་དམན་པ་ཡིན་ཏེ། ཡང་འགའ་ཞིག་ཇི་ལྟར་མེའི་འཇིགས་པ་སྤངས་པ་ལས་མེ་དེ་ཉིད་དུ་ཉེ་བར་སྟེན་པར་བྱེད་དོ། །དེ་བཞིན་དུ་ཁྱིམ་གྱི་གནས་  
རྣམས་འཇིགས་ནས་སྤངས་པའང་འཇིགས་པ་དེ་ཉིད་དུ་ཉེ་བར་འཇུག་པར་བྱེད་དོ། །དེ་བཞིན་དུ་གང་འགའ་ཞིག་གཉེན་བཤེས་རྣམས་ཀྱི་ཀླུང་ཆེན་པོར་ཉེ་བར་འགྲོ་ཞིང་  
སླར་ཡང་དེ་དག་རྣམས་ཉིད་ལ་ཉེ་བར་བསྟེན་པར་བྱེད་པ་དེ་དག་རྣམས་ནི། མིག་མེད་པ་དང་བློ་གྲོས་བཀབ་པ་དང་དབང་པོ་རྣམས་ཀུན་ནས་མ་བསྡམས་པ་ཡིན་ནོ། །དེ་  
  
  
༄༅། །ལྟར་ཀུན་ནས་ཉོན་མོངས་པ་ཅན་གྱི་ཆོས་འདི་དག་ཆོས་གང་གིས་རབ་ཏུ་གཞོམ་པར་བྱ་ན། འདི་ལྟ་སྟེ། གང་ཤེས་རབ་ཅན་རྣམས་ཀྱིས་ཀྱང་སྤང་པ་དང་  
གཟུང་བར་ཡང་ནུས་པ་མ་ཡིན་ཏེ། དེ་ཡུན་རིང་དུ་བྱས་ན་གནས་པ་ལ་མངོན་པར་དགའ་བ་རྣམས་ཀྱིས་ནི། རབ་ཏུ་གཞོམ་པ་དང་གཟུང་བར་ཡང་ནུས་པ་ཡིན་ནོ། །རིང་དུ་  
འགྲོ་ན་ལམ་ལ་གནས་པའང་འདི་ལྟ་སྟེ། བློ་གྲོས་ཞན་པ་རྣམས་དང་གཉེན་པོ་གཞན་གྱིས་ཀྱང་གཉེན་བཤེས་དང་གྲོགས་པོ་དང་རང་གི་སྐྱེ་བོ་རྣམས་ལ་གདུང་སེམས་སོ་  
སོར་བཟློག་པར་བྱ་བར་མི་ནུས་ཀྱི། དེའང་ཡུན་རིང་དུ་འགྲོ་ན་འགྲོ་བར་གྱུར་པས་ཐ་མར་ནི། གདུང་སེམས་དེ་དག་རྣམས་རབ་ཏུ་འཇོམས་ཏེ་བརྩེ་བའི་སེམས་ནི། གནས་  
སྐབས་རྣམས་ཐམས་ཅད་དང་ཐམས་ཅད་དུ་མ་ཕྲད་པས་རབ་ཏུ་འཇོམས་པ་ཇེ་དང་པོར་ནི། གདུང་སེམས་དེ་ཉིད་ཀྱི་གཉེན་པོ་རྣམས་གནས་སྐབས་ཐམས་ཅད་དུ་རིག་  
པར་འགྱུར་བ་འདི་ནི། འདི་ལྟ་སྟེ། འདུས་པ་རྣམས་ཐམས་ཅད་ཀྱི་མཐའ་ནི། འབྲལ་བ་ནི། འཆི་བའི་ཡུལ་དང་དུས་དང་རྣམས་སུ་འགའ་ཞིག་གིས་ཀྱང་འགའ་ཞིག་  
དམིགས་པར་འགྱུར་བའམ། ཡོངས་སུ་སྐྱོབ་པར་འགྱུར་བའང་མ་ཡིན་ནོ་།འཆི་བའི་ཡུལ་དང་དུས་རྣམས་སུ་ནི། ལས་ཉིད་ཁོ་ན་གནས་སྐབས་རྣམས་ཐམས་ཅད་དུ་  
  
  
།སྐྱེ་བ་གཞན་དག་བརྒྱ་སྟོང་དུ་མ་རྣམས་སུའང་ལས་ཉིད་སྐྱབས་སུ་འགྱུར་ཏེ། རྣམ་པ་ཐམས་ཅད་ཀྱི་ཐམས་ཅད་དུ་གཉེན་བཤེས་རྣམས་  
བཞིན་དུ་འགྱུར་རོ། །གཉེན་བཤེས་རྣམས་ཀྱིས་མ་ཡིན་ཞིང་རྩང་འབྲེལ་རྣམས་སམ། གཞན་དག་རྣམས་ཀྱིས་ཀྱང་མ་ཡིན་ནོ། །གཉེན་བཤེས་རྣམས་གང་འགའ་ཞིག་གིས་  
ཀྱང་སྐྱོབ་པར་བྱེད་པ་མ་ཡིན་པས་གཅིག་ཏུ་མངོན་པར་དགའ་ཞིང་གཉེན་བཤེས་ཀྱི་དབང་དུ་བྱ་བའམ་རང་གི་སྐྱེ་བོ་རྣམས་ཀྱི་དབང་དུ་བྱས་ནས་དེ་ལྟར་དཔྱོད་པར་བྱེད་དོ། །  
དེའི་ཕྱིར་ན་ཀུན་ནས་ཉོན་མོངས་པ་ཅན་གྱི་ཆོས་གཞན་འདི་ནི་གཅིག་པུ་མངོན་པར་དགའ་བའི་དགེ་སློང་གིས་རབ་ཏུ་གཞོམ་པར་བྱ་བ་ཡིན་ནོ། །འཆི་བའི་ཡུལ་དང་དུས་རྣམས་  
སམ་ན་བའི་དུས་དང་རྒས་པའི་དུས་ནའང་འགའ་ཞིག་ཀྱང་འགའ་ཞིག་ལ་ཅུང་ཟད་ཀྱང་མི་བྱེད་དོ། །ཡོངས་སུ་སྐྱོབ་པར་བྱེད་པ་ནི། སུ་དག་ཀྱང་མ་ཡིན་ནོ། །ཞེས་དེ་ལྟར་སེམས་  
པར་བྱེད་དོ། །དགེ་སློང་འདིའི་རང་གི་སྐྱེ་བོ་རྣམས་ཀྱིས་བྱས་པའི་བརྩེ་གདུང་གང་ཡིན་པ་འདི་ལས་དེ་དག་རྣམས་ཐམས་ཅད་དུ་ཉམས་པར་འགྱུར་བའམ་མགོ་སྨད་པར་འགྱུར་  
རོ༑ ༑དེ་ལྟར་དགེ་སློང་གཉེན་བཤེས་ལ་ཕྲད་པའི་བརྩེ་གདུང་རྣམས་ནི། བྱེས་སུ་འགྲོ་བས་རབ་ཏུ་འབྲལ་བར་འགྱུར་རོ། །གཞན་ཡང་ཀུན་ནས་ཉོན་མོངས་པ་ཅན་གྱི་ཆོས་ངེས་  
  
  
༄༅། །པར་འབྱུང་བས་རབ་ཏུ་གཞོམ་པར་བྱའོ། །འྡིའང་གང་ཞེ་ན། འདི་ལྟ་སྟེ་དོན་མེད་པ་སྨྲ་བ་སྟེ། ཁྱིམ་པ་ཡིན་ཡང་རུང་གང་དང་གང་སྐྱེ་བོ་ཐམས་ཅད་ཀྱང་  
རྩྭ་དང་འདྲ་བ་ཁོ་ནར་འགྱུར་རོ། །འདི་ལྟ་སྟེ། གང་གི་ཕྱིར་ངག་གི་ཚིག་རྣམས་ནི། ནོར་ཡིན་གྱི། ནོར་གཞན་ནི། ཐ་མ་ཡིན་ནོ་།སྐྱེས་བུ་རྣམས་ནི། ངག་གིས་སྙིང་པོ་ཅན་  
དུ་འགྱུར་རོ། །དེ་དང་རྣམ་པར་བྲལ་བ་ནི། སྙིང་པོ་མེད་པ་དང་ནོར་དང་ཀུན་ནས་བྲལ་བར་འགྱུར་ཏེ། གསོག་གསོབ་སྙིང་པོ་མེད་པ་ཕྱུགས་རྣམས་དང་མཚུངས་པར་འགྱུར་  
རོ༑ ༑ངག་གི་ནོར་རྣམས་དང་བྲལ་བ་ངག་དང་བྲལ་བའི་སྐྱེས་བུ་རྣམས་ནི། སྐྱེས་བུའི་མིང་ཅན་གྱི་ཕྱུགས་རྣམས་ཡིན་ནོ། །མཁས་པའི་སྐྱེ་བོ་རྣམས་ཐམས་ཅད་ཀྱིས་  
སྤངས་པ་དང། གཙོག་པར་གྱུར་པ་དང། ཤིན་ཏུའང་ཐ་ཤལ་ཡིན་ནོ། །རྣམ་པ་དེ་ལྟ་བུ་བྱེད་པའི་ཆོས་རྣམས་ཆོས་གང་དག་གིས་རབ་ཏུ་གཞོམ་པར་བྱ། དོན་མེད་  
པར་སྨྲ་བའི་ཆོས་དེའང་རབ་ཏུ་གཞོམ་པར་བྱའོ། །ཆོས་གང་དག་གིས་ཤེ་ན། འདི་ལྟ་སྟེ། ངག་བསྡམས་པས་སོ། །ངག་བསྡམས་པའང་རྣམ་པ་གཉིས་ཡིན་ཏེ། འདི་ལྟ་  
སྟེ༑ གང་ཡང་ཅང་མི་སྨྲ་བའམ་སྡོམ་པ་རྣམ་པ་བཞི་དག་པའོ་།གང་དག་ཞེ་ན། འདི་ལྟ་སྟེ། རྫུན་གྱི་རང་བཞིན་དང་ཕྲ་མ་དང་ཚིག་རྩུབ་པོ་དང་འབྲེལ་པ་མེད་པར་སྨྲ་  
  
  
བྱའོ། །དེ་ལྟར་ནའང་ཡང་མོར་མི་འགྱུར་རོ། །དགེ་སློང་ངམ་གཞན་ཡང་དེའི་རིགས་ཅན་རྣམས་ཀྱང་རུང་  
སྟེ༑ རྒྱུ་དྲུག་གིས་སྐྱེས་པ་རྣམས་སྐད་ཅིག་ལ་ཡང་མོ་དང་རྣམ་པར་ཞེ་སྡང་བར་ཡང་འགྱུར་རོ། །གང་དག་ཞེ་ན། འདི་ལྟ་སྟེ་དོན་མེད་པར་སྨྲ་བར་བྱེད་པས་དང། ཇི་ལྟར་རབ་  
ཏུ་ཞུགས་པར་བྱེད་པ་དང། ཡང་དང་ཡང་དུ་ཟས་ལ་དགའ་བ་དང་རྒན་པའི་སྟན་ཆེན་པོ་ལ་ཉེ་བར་གནས་པ་དང། གསོད་གསལ་བརྗོད་པ་དང། ལབ་ལོབ་བྱེད་པ་དང། རྒྱུ་དེ་དག་  
གིས་དེ་ལྟར་མི་རྣམས་ཐམས་ཅད་ཀྱང་དར་ཅིག་ལ་ཡང་མོར་འགྱུར་ཞིང་རབ་ཏུ་དགའ་བར་ཡང་མྱུར་བར་འགྱུར་རོ། །དེའི་ཕྱིར་ན་དགེ་སློང་ངམ་ཁྱིམ་པ་རྣམས་ཀྱིས་ཀྱང་  
ཆོས་དེ་རྣམ་པར་སྤང་བར་བྱའོ། །ཡང་ཆོས་གཞན་ཡང་ཤིན་ཏུ་དྲི་མ་ཅན་དུ་གྱུར་པ་ཀུན་ནས་ཉོན་མོངས་པ་ཅན་རྣམས་དཀར་པོའི་ཆོས་ཀྱིས་རབ་ཏུ་གཞོམ་པར་བྱའོ། །འདི་དག་  
ཀྱང་གང་ཞེ་ན། འདི་ལྟ་སྟེ། རྐོ་ཏྲོག་ནི། བསྟན་པས་སོ། །གང་གི་ཕྱིར་རྐོ་ཏྲོག་གི་ཆོས་རྣམས་ནི། རབ་ཏུ་གཞོམ་པར་བྱ་སྟེ། རྐོ་ཏྲོག་གིས་ཀྱང་ཆོས་རྣམས་ཐམས་ཅད་ཀྱི་བར་དུ་  
གཅོད་པར་འགྱུར་བའི་ཕྱིར་རོ། །རང་བཞིན་གྱིས་ཀྱང་སེམས་ཙབ་ཧྲལ་ཅན་དུ་གྱུར་པ་དེ་སླར་ཡང་ཆེས་གཡོ་བར་སོན་པའི་ཕྱིར་ན་ཆོས་འདི་དག་རྣམས་ཐམས་ཅད་ལའང་  
  
  
༄༅། །དེ་ཀུན་ནས་ཡིད་ཆེས་པ་མ་ཡིན་ནོ། །སོ་སོར་རྟོགས་པ་མེད་དོ། །བརྟན་པར་འཛིན་པ་མེད་དོ། །རབ་ཏུ་དགག་པར་བྱ་བའང་མེད་དོ། །སྤྱོད་པ་བསྡམ་པར་  
བྱ་བའང་མེད་དོ། །མངོན་པར་བརྗོད་པར་བྱ་བ་མེད་དོ། །སྡོམ་པ་འཐབ་པ་མ་ཡིན་ནོ། །མངོན་པར་རྟོགས་པ་དང་འཇིག་རྟེན་པ་རྣམས་ཀྱང་མེད་དོ། །འཇིག་རྟེན་པའི་ལམ་  
རྣམས་ཐམས་ཅད་བཀྲ་བར་བྱེད་པ་ལ་སོ་སོར་རྟོགས་པ་མེད་དོ། །ལས་སུ་རུང་བ་མ་ཡིན་ནོ། །ཙབ་ཧྲལ་ཅན་ནི། བག་མེད་པ་ཡིན་པ་དེའི་ཕྱིར་ཙབ་ཧྲལ་དེ་སྐྱོན་དང་བཅས་  
པར་གོ་བར་བྱས་ལ། དོན་རྣམས་ཐམས་ཅད་ཆུད་གཟོན་པར་བྱེད་པ་པོ་འདི་དང་ཕྱི་མར་ཡང་ཕན་པ་མ་ཡིན་པར་བྱེད་པའི་མཆོག་ཡིན་པས། དགེ་སློང་ངམ་གཞན་ཡང་དེའི་  
རིགས་ཅན་རྣམས་ཀྱིས་ཀྱང་རབ་ཏུ་གཞོམ་པར་བྱའོ། །གང་གིས་དེ་རབ་ཏུ་སྤོང་ཞེ་ན། འདི་ལྟར་དགེ་བའི་ཆོས་གང་ཡིན་པས་དེ་འདི་ལྟར་བརྟན་པར་གྱུར་པས་སོ། །བརྟན་  
པར་གྱུར་པ་ནི། དགེ་སློང་ངམ་དེའི་རིགས་ཅན་གཞན་དག་རྣམས་ཀྱང་རུང་སྟེ། སྐྱེ་བོ་རྣམས་ཐམས་ཅད་ཀྱིས་མཆོག་ཏུ་ཡང་མཆོད་པར་འགྱུར་རོ། །བརྟན་པའི་ཚུལ་  
ཁྲིམས་དང་བརྟན་པའི་ཤེས་རབ་དང་བློ་གྲོས་བརྟན་པ་དང་བློ་བསྡམས་པ་དང་གཅིག་ཏུ་རྒྱུ་བ་རྣམས་ཀྱིས་ནི། བདུད་ཀྱི་ཡུལ་རྣམས་རབ་ཏུ་འཇོམས་པར་བྱེད་དོ། །མྱ་ངན་