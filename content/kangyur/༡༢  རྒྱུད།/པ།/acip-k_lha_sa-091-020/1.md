  
༄༅། །རྒྱ་  
གར་སྐད་དུ། གྲ་ཧ་མཱ་ཏྲི་ཀ་ནཱ་མ་དྷ་ར་ཎཱི། བོད་སྐད་དུ་གཟའ་རྣམས་ཀྱི་ཡུམ་ཞེས་བྱ་བའི་གཟུངས། སངས་རྒྱས་དང་བྱང་ཆུབ་སེམས་དཔའ་ཐམས་  
ཅད་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན་བཅོམ་ལྡན་འདས་འབྲོག་གནས་ཀྱི་གྲོང་ཁྱེར་ཆེན་པོ་ན་ལྷ་དང་ཀླུ་དང་  
གནོད་སྦྱིན་དང། སྲིན་པོ་དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དྣ། མི་འམ་ཅི་དང། ལྟོ་འཕྱེ་ཆེན་པོ་དང། བདུད་དན། ཉི་དང་  
ཟླ་བ་དང། མིག་དམར་དང། པ་བ་སངས་དང། ཕུར་བུ་དང། གཟའ་ལྷག་པ་དང། སྤེན་པ་དང། སྒྲ་གཅན་འཛིན་དང། མཇུག་རིང་རྣམས་དང། རྒྱུ་  
སྐར་ཉི་ཤུ་རྩ་བརྒྱད་ལ་སོགས་པ་མང་པོ་རྣམས་ཀྱིས་བསྟོད་པ་རྡོ་རྗེ་ཆེན་པོའི་དམ་ཚིག་གི་བྱིན་གྱི་རླབས་ཀྱིས་རྡོ་རྗེའི་ཁྲི་ལ་བཞུགས་སོ། །བྱང་ཆུབ་སེམས་  
དཔའ་དུ་མ་དང་ཡང་ཐབས་ཅིག་སྟེ། འདི་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་ཕྱག་ན་རྡོ་རྗེ་དང། བྱང་ཆུབ་སེམས་དཔའ་སེམས་དཔའ་ཆེན་  
  
༄༅། །པོ་རྡོ་རྗེ་གཏུམ་པོ་དང། བྱང་ཆུབ་སེམས་དཔའ་སེམས་དཔའ་ཆེན་པོ་རྡོ་རྗེ་སྡེ་དང། བྱང་ཆུབ་སེམས་དཔའ་སེམས་  
དཔའ་ཆེན་པོ་ཕྱག་ན་རྡོ་རྗེ་གཞུ་ཅན་དང། བྱང་ཆུབ་སེམས་དཔའ་སེམས་དཔའ་ཆེན་པོ་རྡོ་རྗེའི་བདག་པོ་དང། བྱང་ཆུབ་སེམས་དཔའ་སེམས་དཔའ་  
ཆེན་པོ་རྡོ་རྗེའི་རྒྱན་དང། བྱང་ཆུབ་སེམས་དཔའ་སེམས་དཔའ་ཆེན་པོ་རྡོ་རྗེའི་འོད་དང། བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་  
གཟིགས་དབང་ཕྱུག་དང། བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་གཟིགས་དང། བྱང་ཆུབ་སེམས་དཔའ་སེམས་དཔའ་ཆེན་པོ་  
འཇིག་རྟེན་དཔལ་དང། བྱང་ཆུབ་སེམས་དཔའ་སེམས་དཔའ་ཆེན་པོ་པདྨའི་ཏོག་དང། བྱང་ཆུབ་སེམས་དཔའ་སེམས་དཔའ་ཆེན་པོ་ཞལ་རས་  
རྒྱས་པ་དང། བྱང་ཆུབ་སེམས་དཔའ་སེམས་དཔའ་ཆེན་པོ་པདྨའི་སྙིང་པོ་དང། བྱང་ཆུབ་སེམས་དཔའ་སེམས་དཔའ་ཆེན་པོ་པདྨའི་སྤྱན་དང་  
བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་གཞོན་ནུ་དང་བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་པ་ལ་སོགས་པ་  
  
  
གྱིས་བལྟས་པ་ལ་ཆོས་སྟོན་ཏོ། །བཀོད་པ་ཆེན་པོའི་རྒྱན་གྱི་ནོར་བུ་ཞེས་བྱ་བ་ཐོག་མར་  
དགེ་བ་དང། བར་དུ་དགེ་བ་དང། ཐ་མར་དགེ་བ་དང། དོན་བཟང་པོ། ཚིག་འབྲུ་བཟང་པོ། མ་འདྲེས་པ། ཡོངས་སུ་དག་པ། ཡོངས་སུ་བྱང་བའི་  
ཆོས་སྟོན་ཏོ། །དེ་ནས་ཕྱག་ན་རྡོ་རྗེས་འཁོར་དེ་དག་ལ་བལྟས་ཏེ་ལངས་ནས་རང་གི་རྫུ་འཕྲུལ་གྱི་བྱིན་གྱི་རླབས་ཀྱིས་བཅོམ་ལྡན་འདས་ལ་ལན་བརྒྱ་སྟོང་  
དུ་མར་བསྐོར་བ་བྱས་ཏེ་ཕྱག་འཚལ་ནས་སྤྱན་སྔར་འདུག་སྟེ་སྙེམས་པ་དང་བཅས་པས་སྐྱིལ་མོ་ཀྲུང་ལེགས་པར་བཅས་ནས་འཁོར་དེ་དག་ལ་འགྱིང་  
བག་ཏུ་བལྟས་ཏེ་རྡོ་རྗེའི་ཐལ་མོ་རང་གི་སྙིང་གར་བཞག་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། གཟའ་མི་བཟད་པ་  
མི་བཟད་པའི་གཟུགས་ཅན། དྲག་ཤུལ་ཅན་གྱི་སེམས་དང་ལྡན་པ། ཁྲོ་བ་ཁྲོ་བའི་གཟུགས་ཅན་དག་སེམས་ཅན་ཐམས་ཅད་ལ་འཚེ་བར་བགྱིད་པ་  
མཐོ་འཚམ་པར་བགྱིད་པ། མདངས་ཀྱང་འཕྲོག་པར་བགྱིད་ཅིང། ཁ་ཅིག་ནོར་ཟས་འཕྲོག་པར་བགྱིད། ཁ་ཅིག་སྲོག་འཕྲོག་པར་བགྱིད། སེམས་ཅན་ཚེ་རིང་  
  
  
༄༅། །བ་ཁ་ཅིག་ནི། ཐུང་ངུར་བགྱིད་དོ། །དེ་ལྟར་སེམས་ཅན་ཐམས་ཅད་ལ་གནོད་ཅིང་འཚེ་བར་བགྱིད་པ་དེ་རྣམས་ཀྱི་  
སླད་དུ་བཅོམ་ལྡན་འདས་ཀྱིས་ཆོས་ཀྱི་རྣམ་གྲངས་གང་གིས་སེམས་ཅན་ཐམས་ཅད་ལ་སྲུང་བར་འགྱུར་བ་བཤད་དུ་གསོལ། བཅོམ་ལྡན་འདས་  
ཀྱིས་བཀའ་སྩལ་པ། གང་ཡང་ཁྱོད་ཀྱིས་སྙིང་རྗེ་བསྐྱེད་པས་སེམས་ཅན་ཐམས་ཅད་ལ་ཕན་པར་བྱ་བའི་ཕྱིར་གསང་ཆེན་བས་ཀྱང་ཆེས་  
གསང་བ་དེ་བཞིན་གཤེགས་པ་ལ་ཞུ་བར་བྱེད་པ་ནི། ལེགས་སོ་ལེགས་སོ། །དེའི་ཕྱིར་ལེགས་པར་རབ་ཏུ་ཉོན་ལ་ཡིད་ལ་ཟུངས་ཤིག་དང་  
གཟའ་མི་བཟད་པའི་གཟུགས་ཅན་ཤིན་ཏུ་ཁྲོ་བ་དང། ཤིན་ཏུ་འཇིགས་པར་བྱེད་པ་རྣམས་ཀྱི་མཆོད་པ་དང། མཆོད་ཡོན་དང། བཟླས་བརྗོད་  
བཟང་པོ་གསང་བ་བས་ཀྱང་ཆེས་གསང་བ་ངས་བཤད་དོ། །དེ་དག་མཆོད་པས་མཆོད་གྱུར་ཅིང། །གནོད་པ་བྱས་ན་གནོད་བྱེད་པ། །གཟའ་དེ་ཀུན་གྱི་ཁ་  
དོག་དང། །ཇི་ལྟ་བུར་ནི་འགྱུར་བ་དང། །ལྷ་རྣམས་དང་ནི་ལྷ་མིན་དང། །མི་འམ་ཅི་དང་ཀླུ་དག་དང། །གནོད་སྦྱིན་རྣམས་དང་སྲིན་པོ་དང། །མི་རྣམས་དང་ནི་  
  
  
།དྲག་པོ་གཟི་བརྗིད་ཆེན་པོ་དང། །ཁྲོས་པ་ཞི་བར་བྱེད་པ་དེའི། །གསང་སྔགས་རྣམས་དང་མཆོད་པ་དག་རིམ་པ་བཞིན་དུ་བཤད་པར་བྱ། །དེ་ནས་  
བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་ཉིད་ཀྱི་ཐུགས་ཀ་ནས་སྙིང་རྗེ་རྣམ་པར་རོལ་པ་ཞེས་བྱ་བའི་འོད་ཟེར་བཀྱེ་སྟེ་གའ་རྣམས་ཀྱི་སྤྱི་བོར་ཞུགས་  
སོ༑ ༑དེ་ནས་དེའི་མོད་ལ་ཉི་མ་ལ་སོགས་པའི་གཟའ་ཐམས་ཅད་ལངས་ཏེ་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་ལ་ལྷ་རྫས་ཀྱི་མཆོད་པ་བྱས་  
ཏེ་ཕྱག་འཚལ་ནས་པུས་མོ་བཙུགས་ནས་ཐལ་མོ་སྦྱར་བར་བྱས་ཏེ་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། དེ་བཞིན་གཤེགས་  
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་བདག་ཅག་ལ་སྨན་ཡོན་བཏགས་པར་གྱུར་ཏོ། །བཅོམ་ལྡན་འདས་ཀྱིས་ཆོས་ཀྱི་རྣམ་གྲངས་གང་  
གིས་བདག་ཅག་རྣམས་ལ་སོགས་པས་ཆོས་སྨྲ་བ་རྣམས་ལ་སྲུང་བར་འགྱུར་བ་དང། ཡོངས་སུ་བསྐྱབ་པ་དང། ཞི་བ་དང། བདེ་ལེགས་སུ་འགྱུར་བ་  
དང། མཚོན་ཆ་སྤང་བ་དང། ཆད་པ་སྤང་བ་དང། དུག་གཞིལ་བ་དང། དུག་གསད་པ་དང། མཚམས་གཅད་པ་དང། ས་བཅིང་བ་རྣམས་བགྱིད་པར་འགྱུར་  
  
  
༄༅། །བཤད་དུ་གསོལ། དེ་ནས་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པས་གཟའ་རྣམས་མཆོད་པ་དང། གསང་  
སྔགས་བཀའ་སྩལ་ཏོ། །ཨོཾ་མེ་གྷོལྐཱ་ཡ་སཱཧཱ། ཨོཾ་ཤཱི་ཏཾ་ཤ་བེ་སཱ་ཧཱ། ཨོཾ་རཀྟ་ཨཾ་ག་ཀུ་མཱ་རཱ་ཡ་སཱ་ཧཱ། ཨོཾ་བུདྡྷ་ཡ་སཱ་ཧཱ། ཨོཾ་བྲྀ་ཧསྦ་ཏ་ཡེ་སཱ་ཧཱ། ཨོཾ་ཨ་  
སུ་རོཏྟ་མཱ་ཡ་སཱཧཱ། ཨོཾ་ཀྲྀཥྞ་བརྞཱ་ཡ་སཱཧཱ། ཨོཾ་ཨ་མྲྀ་ཏ་པྲི་ཡཱ་ཡ་སཱཧཱ། ཨོཾ་ཛྱོ་ཏི་ཥྐེ་ཏ་བཻ་སཱཧཱ། ལག་ན་རྡོ་རྗེ། འདི་དག་ནི། གཟའ་དགུའི་གསང་  
སྔགས་ཀྱི་སྙིང་པོ་བཀླགས་པས་འགྲུབ་པ་ཡིན་ཏེ། ཁ་དོག་དང་མཐུན་པར་སྤོས་ཀྱི་དཀྱིལ་འཁོར་སོར་བཅུ་གཉིས་པ་བྱས་པའི་དབུས་སུ་མཆོད་པར་  
བྱའོ༑ ༑ཁམ་པའམ། ཟངས་ལ་སོགས་པའམ། གསེར་དང། དངུལ་གྱི་སྣོད་དུ་མཆོད་ཡོན་ཕུལ་ནས་རེ་རེ་ལ་ཡང་བཟླས་བརྗོད་བརྒྱ་རྩ་བརྒྱད་  
བྱའོ༑ ༑ལག་ན་རྡོ་རྗེ། དེའི་འོག་ཏུ་གཟའ་རྣམས་ཀྱི་ཡུམ་ཞེས་བྱ་བའི་གཟུངས་ཀྱི་གསང་སྔགས་ཀྱི་ཚིག་ལན་བདུན་བརྗོད་པར་བྱའོ་།དེ་ནས་གཟའ་  
རྣམས་ཐམས་ཅད་སྲུང་བར་བྱེད་པར་འགྱུར་རོ། །དབུལ་པོའི་གདན་ལས་ཐར་པར་འགྱུར་རོ། །ཚེ་ཟད་པ་ལས་ཚེ་རིང་པོར་བྱེད་པར་འགྱུར་རོ། །ལག་ན་རྡོ་  
  
  
དགེ་སློང་མའམ། དགེ་བསྙེན་དང། དགེ་བསྙེན་མ་དང། གཞན་ཡང་སེམས་ཀྱི་རིགས་གང་ཡིན་པ་དང། གང་དག་གི་རྣ་ལམ་དུ་གྲགས་  
པ་དེ་དག་ཀྱང་དུས་མ་ཡིན་པར་འཆི་བའི་དུས་བྱེད་པར་མི་འགྱུར་རོ། །ཕྱག་ན་རྡོ་རྗེ། གཟའ་རྣམས་ཀྱི་དཀྱིལ་འཁོར་གྱི་དབུས་སུ་མཆོད་པར་བྱ་སྟེ། ཉིན་  
གཅིག་བཞིན་དུ་ཀློག་པར་བྱེད་པའི་ཆོས་སྨྲ་བ་གང་ཡིན་པ་དེ་ལ་གཟའ་ཐམས་ཅད་བདག་ཉིད་ཀུན་གྱིས་བསམ་པ་ཐམས་ཅད་ཡོངས་སུ་རྫོགས་པར་བྱེད་  
པར་འགྱུར་རོ། །དེ་དང་རིགས་གཅིག་པ་རྣམས་ཀྱི་དབུལ་བ་ཡང་སེལ་བར་བྱེད་དོ། །དེ་ནས་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པས་གཟའ་  
རྣམས་ཀྱི་ཡུམ་ཞེས་བྱ་བ་བཀའ་སྩལ་པ། སངས་རྒྱས་ལ་ཕྱག་འཚལ་ལོ། །རྡོ་རྗེ་འཆང་ལ་ཕྱག་འཚལ་ལོ། །པདྨ་འཆང་ལ་ཕྱག་འཚལ་ལོ། །བསམ་  
པ་ཐམས་ཅད་ཡོངས་སུ་རྫོགས་པར་བྱེད་པའི་གཟའ་རྣམས་ལ་ཕྱག་འཚལ་ལོ། །རྒྱུ་སྐར་རྣམས་ལ་ཕྱག་འཚལ་ལོ། །གཟའ་ཁྱིམ་བཅུ་གཉིས་པོ་རྣམས་  
ལ་ཕྱག་འཚལ་ལོ། །ཏདྱ་ཐཱ། ཨོཾ་བུདྡྷེ་བུདྡྷེ། བཛྲེ་བཛྲེ་པདྨེ་པདྨེ། ས་ར་ས་ར། པྲ་ས་ར་པྲ་ས་ར། སྨ་ར་སྨ་ར་སཱཧཱ། ན་མཿ་པདྨ་དྷ་རཱ་ཡ། ན་མཿ་སརྦ་གྲ་  
  
  
༄༅། །ཧཱ་ཎཱཾ༑ སརྦཱ་ཤ་པ་རི་པུ་ར་ཀཱ་ཎཱཾ་ན་མོ་རཀྵཏྟཱ་ཎཱ་ན་མོ་དའྭ་ད་ཤ་ར་ཤཱི་ནཱཾ། ཏདྱ་ཐཱ། ཨོཾ་བུ་དཧེ་བུདྡྷེ། བཛྲེ་བཛྲེ། པདྨེ་པདྨེ། ས་ར་  
ས་ར༑ པྲ་ས་ར་པྲ་ས་ར། སྨ་ར་སྨ་ར། བི་ཀྲྀ་ཌ་བི་ཀྲྀ་ཊ་མཱ་ར་ཡ་མ་ར་ཡ། མརྡ་ཡ་མརྡ་ཡ། གྷཱ་ཏ་ཡ་གྷཱ་ཏ་ཡ་སརྦ་བིགྷཱ་ན། ཀུ་རུ་ཀུ་རུ། ཙྪིནྡ་  
ཙྪིནྡ༑ བྷིནྡ་བྷིནྡ། ཀྵཱ་པ་ཡ་ཀྵཱ་པ་ཡ། ཤཱནྟེ་ཤཱནྟེ། དཱནྟེ་དཱནྟེ། དཱ་པ་ཡ་དཱ་པ་ཡ། བཅོམ་ལྡན་འདས་མ་བདག་ཉིད་མྱུར་དུ་བསྟན་དུ་གསོལ། བདག་  
འཁོར་དང་བཅས་པ་དང། སེམས་ཅན་ཐམས་ཅད་ལ་སྲུང་དུ་གསོལ་།སྲུང་དུ་གསོལ། གཟའ་ཐམས་ཅད་དང། སྒྱུ་སྐར་རྣམས་ཀྱི་གནོད་པ་ཟློག་ཏུ་  
གསོལ༑ ༑བཅོམ་ལྡན་འདས་མ་རྫུ་འཕྲུལ་ཆེན་པོ་མངའ་བ་སྡང་བའི་སེམས་ཅན་རྣམས་བསལ་དུ་གསོལ། བདག་གི་སྡིག་པ་རྣམས་སྐམ་དུ་གསོལ་ཙིཎྜི་  
ཙིཎྜ། ཏུ་རུ་ཏུ་རུ། ཙིཎྜི་ཙིཎྜི། མུ་སུ་མུ་སུ། མུ་ཙུ་མུ་ཙུ་བྷ་བ་བྷ་བེ། ཨུ་གྲེ་ཨུ་གྲ་རཱུ་པེ། པཱུ་ར་ཡ། མ་མ་སརྦ་སཏཱ་ནཱཉྩ་མ་ནོ་ར་ཐ། སརྦ་ཏ་ཐཱ་ག་ཏ་ཨ་དཧི་ཥྛི་ཏེ་ས་མ་ཡེ་  
སཱཧཱ༑ ཨོཾ་སཱཧཱ། ཧཱུཾ་སཱཧཱ། ཧྲཱི་སཱཧཱ། དྷཱུཾ་སཱཧཱ། བྷྲཱུཾ་སཱ་ཧཱ། པདྨ་དྷ་རཱ་ཡ་སཱ་ཧཱ། ཨཱ་དི་ཏྱཱ་ཡ་སཱ་ཧཱ། སཽ་མཱ་ཡ་སཱ་ཧཱ། དྷ་རི་ཎཱ་སུ་ཏཱ་ཡ་སཱ་ཧཱ་  
  
  
པྲྀ་ཧ་སྤ་ཏ་ཡེ་སཱ་ཧཱ། ཤུ་ཀྲཱ་ཡ་སཱ་ཧཱ། ཤ་ནི་ཤྩ་རཱ་ཡ་སཱ་ཧཱ། རཱ་ཧ་བེ་སཱ་ཧཱ། ཀེ་ཏ་བེ་སཱ་ཧཱ། བུདྡྷཱ་ཡ་སཱ་ཧཱ། བཛྲ་དྷ་རཱ་ཡ་སཱ་ཧཱ་པདྨ་དྷ་རཱ་  
ཡ་སཱཧཱ༑ ཀུ་མཱ་རཱ་ཡ་སཱཧཱ། སརྦ་གྲ་ཧེ་བྷྱ་སཱཧཱ་སརྦ་ནཀྵ་ཏྲེ་བྷྱ། སཱ་ཧཱ། སརྦ་དའྭ་ད་ཤ་རཱ་ཤི་ནི་བྷྱ་སཱ་ཧཱ། སརྦ་ཨུ་པ་དྲ་བེ་བྷྱ་སཱ་ཧཱ། ཨོཾ་སརྦ་བིདྱཱ་ཧཱུཾ་ཧཱུཾ་  
ཕཊ་ཕཊ་སཱཧཱ། ཕྱག་ན་རྡོ་རྗེ། འདི་ནི། གཟའ་རྣམས་ཀྱི་ཡུམ་ཞེས་བྱ་བའི་གཟུངས་ཀྱི་གསང་སྔགས་ཀྱི་ཚིག་དངོས་སྒྲུབ་ཐམས་ཅད་ཀྱི་གཞི་ཡིན་ནོ། །ཕྱག་  
ན་རྡོ་རྗེ༑ གང་ཡང་གཟའ་རྣམས་ཀྱི་གཟུངས་ཀྱི་གསང་སྔགས་ཀྱི་ཚིག་འདི་དག་སྟོན་ཟླ་ཐ་ཆུང་ཡར་གྱི་ངོའི་ཚེས་བདུན་ནས་བརྩམས་ཏེ་གསོ་སྦྱོང་དང་ལྡན་  
པར་བྱས་ནས་ཚེས་བཅུ་བཞིའི་བར་དུ་གཟའ་རྣམས་ལ་མཆོད་པར་བྱས་ཏེ་གཟུངས་ཀྱི་གསང་སྔགས་ཀྱི་ཚིག་འདི་དག་གཟུང་བར་བྱའོ། །དེ་ནས་ཟླ་བ་ཉའི་  
ཉིན་མཚན་ཐོག་ཐག་བཀླགས་ན། དེ་དག་ལ་ལོ་དགུའི་བར་དུ་འཆི་བའི་འཇིགས་པ་མི་འབྱུང་ངོ། །གཟའི་འཇིགས་པ་དང། སྐར་མདའ་ལྷུང་བ་དང། རྒྱུ་སྐར་  
གྱི་གནོད་པས་འཇིགས་པར་མི་འགྱུར་རོ། །ཚེ་རབས་དྲན་པར་འགྱུར་རོ་།གཟའ་ཐམས་ཅད་ལ་མཆོད་པ་བྱས་པར་འགྱུར་རོ། །གཟའ་ཐམས་ཅད་ཀྱིས་ཅི་འདོད་  
  
  
༄༅། །པ་སྦྱིན་པར་བྱེད་དོ། །དེ་ནས་བཅོམ་ལྡན་འདས་ལ་གཟའ་རྣམས་ཀྱིས་ཕྱག་འཚལ་ཏེ་ལེགས་སོ་ལེགས་སོ། །ཞེས་གསོལ་  
ཏེ་མི་སྣང་བར་གྱུར་ཏོ། །གཟའ་རྣམས་ཀྱི་ཡུམ་ཞེས་བྱ་བའི་གཟུངས་རྫོགས་སོ།། །།  
