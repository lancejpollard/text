<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒋫 𒌓 𒀭𒉌𒄿 𒌓 𒌋𒆚 𒃻 𒌗 𒀭𒉌𒄿 𒌗𒄞𒋛𒁲 𒃻 𒈬𒀭𒈾 𒀭𒉌𒋾</div>
<div class='line'>𒂗 𒌓 𒑆𒆚 𒃻 𒌗𒋞𒂵 𒃻 𒈬𒀭𒈾 𒀭𒉌𒋾 𒌍 𒌓𒈨𒌍 𒌍 𒈪𒈨𒌍 𒅆𒆥 𒀀𒆗𒉌𒅀</div>
<div class='line'>𒄿𒈾 𒅆𒆥 𒀀𒆗𒉌 𒋗𒀀𒌓 𒁹𒀭𒊹𒋀𒋧𒈾 𒈗 𒆳𒀭𒊹 𒇷𒄑𒆸 𒌨𒁁𒈠</div>
<div class='line'>𒀀𒈾 𒌷𒆠𒅋𒌋𒌋 𒊭 𒀸 𒉿𒄿 𒉌𒊑𒁉 𒃻 𒌷𒊓𒀭𒁺 𒇷𒊺𒆗</div>
<div class='line'>𒌋𒅗 𒀭𒋾𒅗 𒃲𒋾 𒄭𒀊 𒁶 𒀀𒈾 𒌷𒆠𒅋𒌋𒌋 𒌌𒋼𒊑𒁉</div>
<div class='line'>𒇻𒌑 𒁹𒅗𒀾𒋫𒊑𒋾 𒂗𒌷 𒃻 𒋼𒀀𒁉𒅆𒄿 𒇻𒌑 𒁹𒁺𒊓𒀭𒉌 𒇽𒊓𒁇𒁕𒀀𒀀</div>
<div class='line'>𒇻𒌑 𒇽𒄀𒂇𒊏𒀀𒀀 𒇻𒌑 𒆳𒈠𒁕𒀀𒀀 𒇻𒌑 𒆳𒌋𒌋𒈾𒀀𒀀</div>
<div class='line'>𒇻𒌑 𒇽𒉽 𒋛𒀀 𒅅𒌑 𒌷 𒄯𒌓 𒌷𒆠𒅋𒌋𒌋 𒄿𒂟𒁀𒌅𒌑</div>
<div class='line'>𒀀𒈾 𒊮𒁉 𒌷 𒄯𒌅 𒌷𒆠𒅋𒌋𒌋 𒅕𒊒𒁍𒌑 𒀭𒌓𒅗 𒃲𒋾 𒍪𒂊</div>
<div class='line'>𒅆𒊒 𒅆𒊏 𒊺𒌑 𒊺𒂊 𒂊𒍦 𒃻 𒁹 𒂕 𒀀𒆗𒉌𒅀</div>
<div class='line'>𒂊𒍦 𒃻 𒁲𒅅𒌅 𒄤𒈨𒌍𒆪𒈠 𒄷𒁍𒌓 𒂔 𒄿𒆸𒁀𒌓</div>
<div class='line'>𒂊𒍦 𒃻 𒁲𒅔 𒌓𒈬 𒉈𒄿 𒁶 𒄭𒂵 𒁶 𒄩𒂅𒌑 𒆬 𒇻𒀪𒌑 𒇻𒀴 𒀬𒀬 𒋳𒈨𒌍</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒁹 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒁍𒌓 𒇻𒀴 𒌆 𒄀𒉌𒂊𒋙 𒌒𒃻𒀀𒋾 𒆗𒋙 𒈪𒄴𒄩 𒍥𒆳𒂷 𒀀𒈨𒌍 𒋻𒁍 𒌋 𒉈 𒋳𒈨𒌍</div>
<div class='line'>𒂊𒍦 𒃻 𒀀𒈾𒆪 𒌉𒇽𒄬 𒀴𒅗 𒌆 𒄀𒉌𒂊𒀀 𒅈𒃻𒀀𒋾 𒆗𒃻𒆪 𒊩𒈠 𒇻𒀪𒌑 𒅥 𒅘𒌋 𒋁𒋙</div>
<div class='line'>𒆪𒌦 𒋗 𒁄𒌑 𒍑𒉿𒇻 𒌑𒇻 𒋫𒁁 𒄿𒈾 𒅗𒅀 𒌒𒋻𒊑𒁺 𒇲𒈨𒌍 𒇻𒌑 𒍣𒈨𒌍 𒇻𒌑 𒁇𒈨𒌍 𒀀𒊩𒅗 𒀭𒌓 𒂗 𒃲𒌑</div>
<div class='line'>𒆠𒄿 𒋫 𒌓 𒀭𒉌𒄿 𒌓 𒌋𒆚 𒃻 𒌗 𒀭𒉌𒄿 𒌗𒄞𒋛𒁲</div>
<div class='line'>𒃻 𒈬𒀭𒈾 𒀭𒉌𒋾 𒂗 𒌓 𒑆𒆚 𒃻 𒌗𒋞𒂵 𒃻 𒈬𒀭𒈾 𒀭𒉌𒋾</div>
<div class='line'>𒅆𒆥 𒀀𒆗𒉌 𒆕𒌍𒋾 𒇽𒄬𒋾 𒀸 𒅆𒆥 𒀀𒆗𒉌𒅀 𒁹𒀭𒊹𒋀𒋧𒈾 𒈗 𒆳𒀭𒊹</div>
<div class='line'>𒀀𒈾 𒌷𒆠𒅋𒌋𒌋 𒃻 𒉿𒉺 𒌷𒄯𒄯 𒌑𒋓𒊑𒁍𒈠</div>
<div class='line'>𒇻𒌑 𒁹𒅗𒀾𒋫𒊑𒋾 𒂗𒌷 𒃻 𒌷𒋼𒀀𒁉𒅆𒄿 𒇻𒌑 𒁹𒁺𒊓𒀭𒉌 𒊓𒁇𒁕𒀀𒀀</div>
<div class='line'>𒇻𒌑 𒇽𒄀𒂇𒊏𒀀𒀀 𒇻𒌑 𒆳𒈠𒁕𒀀𒀀 𒇻𒌑 𒆳𒌋𒌋𒈾𒀀𒀀</div>
<div class='line'>𒇻𒌑 𒇽𒉽 𒋛𒀀 𒅅𒌑 𒌷 𒋙𒀀𒋾 𒌷𒆠𒅋𒌋𒌋 𒄿𒁉𒃻𒁺 𒁹 𒊮𒁉𒋙 𒅕𒊒𒁍</div>
<div class='line'>𒀭𒋫 𒂔 𒄯 𒃻 𒌋𒐊 𒄿𒄵 𒄫𒂍 𒌋𒊕 𒀜 𒅆𒋾</div>
<div class='line'>𒃻 𒃻 𒀸 𒅆 𒆳𒌍𒉌 𒃻 𒌋𒐊 𒌋 𒊒</div>
<div class='line'>𒄿𒈾 𒊮 𒇻𒀴 𒉈𒄿 𒁺𒍝𒄠𒈠 𒀭𒈾 𒄀𒈾 𒄑𒄯𒈨𒌍 𒁲𒈨𒌍</div>
<div class='line'>𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍 𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒄯𒍗 𒇷𒋰𒁄</div>
</div>