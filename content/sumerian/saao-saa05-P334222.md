<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒀭𒅎𒆠𒅀</div>
<div class='line'>𒇻 𒁲𒈬 𒀀𒈾 𒈗 𒂗𒅀</div>
<div class='line'>𒈫 𒃲𒆠𒈲𒈨𒌍</div>
<div class='line'>𒊭 𒁁𒄬𒇷 𒀸 𒌷𒊓𒀭𒄩</div>
<div class='line'>𒀸 𒌷𒌑𒇻𒅆𒀀</div>
<div class='line'>𒀸 𒌋𒅗 𒀴𒈨𒌍 𒊭 𒈗</div>
<div class='line'>𒊭 𒀸 𒊮𒁉 𒀀𒉺𒅁𒊏</div>
<div class='line'>𒄿𒋫𒀜𒆪 𒂊𒌓𒊒𒋙𒉡</div>
<div class='line'>𒌀𒇷 𒊭 𒀸 𒊮𒁉 𒊺𒉻𒈨𒌍</div>
<div class='line'>𒊭 𒁾𒉿𒋙𒉡 𒄿𒁀𒅆 𒀸 𒊮𒁉</div>
<div class='line'>𒌑𒄷𒋫𒊑𒁺𒋙𒉡</div>
<div class='line'>𒈠𒇡𒋫𒋙𒉡 𒆗𒈾𒀜</div>
<div class='line'>𒀀𒆗𒌋𒌋 𒊮𒁍 𒊭 𒈗</div>
<div class='line'>𒂗𒅀 𒇻 𒄭𒂵</div>
<div class='line'>𒁹𒀭𒆬𒆍𒀭𒀀𒀀</div>
<div class='line'>𒈗 𒂗 𒌑𒁕</div>
<div class='line'>𒂗𒇷𒃻𒉌 𒋙𒌋</div>
<div class='line'>𒀸 𒌷𒋾𒅅𒊑𒅖</div>
<div class='line'>𒀀𒉺𒅁𒌒𒋗 𒋗𒌑</div>
<div class='line'>𒉈𒈬 𒀭𒉌𒌑 𒄴𒋻𒍝</div>
<div class='line'>𒅅𒁲𒁀𒀀𒈾𒀀𒅆</div>
<div class='line'>𒀸 𒌋𒅗 𒈗 𒂗𒅀 𒉌𒉺𒅁𒊏</div>
<div class='line'>𒄠𒈥 𒌓𒈬𒈨𒌍 𒊭 𒀸 𒋫𒄷𒈨</div>
<div class='line'>𒊭 𒆳𒌋𒌋𒈾𒀀𒀀 𒈠𒉌𒌓𒌓</div>
<div class='line'>𒃻𒀝𒈾𒆪𒌋𒉌 𒌉 𒊩𒀠𒆳𒋼</div>
<div class='line'>𒄿𒁍𒌓𒌋𒀀𒀀 𒈠𒉌𒌓𒌓</div>
<div class='line'>𒀸 𒌋𒅗 𒋫𒄷𒈨𒋗 𒃻𒆠𒅔</div>
<div class='line'>𒀸 𒊮 𒌓𒈬 𒊭 𒁹𒀭𒈦𒈦𒂗𒉽</div>
<div class='line'>𒁺𒀀𒉌 𒌑𒈾𒈨𒃻𒀀𒉌𒉌</div>
<div class='line'>𒀸 𒆳𒌋𒌋𒈾𒀀𒀀 𒂊𒊒𒁍𒌋𒉌</div>
<div class='line'>𒐈𒄷𒋛𒅀 𒀸 𒌋𒅗𒋙</div>
<div class='line'>𒀀𒉺𒅁𒊏 𒈮 𒈾𒈨𒃻</div>
<div class='line'>𒈠𒀀 𒈥𒍝𒀝 𒑱 𒈬𒈮</div>
<div class='line'>𒌉𒅗 𒇷𒇷𒅗</div>
<div class='line'>𒈠𒀀 𒈠𒊑𒍢𒈠</div>
<div class='line'>𒈠𒀀 𒋀𒌋𒀀 𒋬 𒂟𒈨𒌍𒅀 𒀾𒌓 𒐈𒄷𒋛</div>
<div class='line'>𒀀𒉺𒅁𒊏 𒌑𒁲𒉌 𒀸 𒅆𒅀 𒆷 𒄿𒋡𒆗𒌋𒉌</div>
<div class='line'>𒊑𒄴𒋾 𒂊𒈬𒆥 𒊭 𒂗𒌷𒈨𒌍</div>
<div class='line'>𒀸 𒅆𒅀 𒋙𒉡</div>
</div>