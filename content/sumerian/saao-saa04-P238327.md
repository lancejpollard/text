<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒉆 𒄀𒈾 𒀀𒁄𒀭𒉌</div>
<div class='line'>𒋫 𒌓 𒉈𒄿 𒌓 𒐈𒆚 𒃻 𒌗 𒀭𒉌𒄿 𒌗𒄞𒋛𒁲 𒂗 𒌓 𒌋𒁹𒆚 𒃻 𒌗𒉈 𒃻 𒈬 𒉈𒁴</div>
<div class='line'>𒀀𒈾 𒁹𒈨 𒌓𒈨𒌍 𒁹𒈨 𒈪𒈨𒌍 𒉈𒈨𒌍 𒅆𒆥 𒊑 𒆕𒌍𒋾 𒇽𒄬𒋾 𒄿𒈾 𒅆𒆥 𒊑 𒄯𒌓</div>
<div class='line'>𒇻𒌑 𒁹𒅗𒀾𒋫𒊑𒋾 𒀀𒁲 𒂟𒈨𒌍𒋙 𒇻𒌑 𒂟𒈨𒌍 𒇽𒄀𒂇𒊏𒀀𒀀</div>
<div class='line'>𒇻𒌑 𒂟𒈨𒌍 𒇽𒈠𒁕𒀀𒀀 𒇻𒌑 𒂟𒈨𒌍 𒇽𒌋𒌋𒈾𒀀𒀀 𒇻𒌑 𒇽𒉽 𒋛𒀀 𒅅𒈨𒌍𒌑</div>
<div class='line'>𒄿𒇡𒊑𒈬𒌑 𒄿𒆏𒁍𒁺𒌑 𒇻𒌑 𒄿𒈾 𒋛𒀪𒌑𒌅 𒇻𒌑 𒄿𒈾 𒁕𒈾𒈾</div>
<div class='line'>𒇻𒌑 𒄿𒈾 𒆕𒌍 𒄑𒆪 𒉠 𒌋 𒀞 𒇻𒌑 𒄿𒈾 𒉌𒅅𒋛 𒇻𒌑 𒄿𒈾 𒃵𒅆 𒄑𒄿𒁄 𒌋 𒆠𒁄</div>
<div class='line'>𒇻𒌑 𒄿𒈾 𒄑𒀀𒊏𒄠𒈠 𒇻𒌑 𒄿𒈾 𒄑𒋗𒁉𒄿 𒇻𒌑 𒄿𒈾 𒁍𒁍𒋾</div>
<div class='line'>𒇻𒌑 𒄿𒈾 𒀀𒁲𒂊 𒈬𒈬 𒀭 𒌋 𒅖𒋫𒊑 𒇻𒌑 𒄿𒈾 𒅗 𒄭𒂵 𒌋 𒊓𒅆 𒂅𒌒𒁀𒀀𒋾</div>
<div class='line'>𒇻𒌑 𒄿𒈾 𒊩𒈠 𒅆𒌓𒋾 𒉌𒆸𒋾 𒃻 𒁳 𒌷 𒋛𒀀 𒅅𒈨𒌍𒌑</div>
<div class='line'>𒌷𒆠𒃻𒊍𒋢 𒁳𒈨𒌍𒌑 𒀀𒈾 𒊮𒁉 𒌷 𒄯𒌓 𒌷𒆠𒃻𒊍𒋢 𒌅𒈨𒌍𒌑</div>
<div class='line'>𒌷 𒄯𒌓 𒌷𒆠𒃻𒊍𒋢 𒋗𒈫𒋢𒌦 𒄿𒁉𒃻𒀀𒁕</div>
<div class='line'>𒀀𒈾 𒋡𒋾𒋙𒌦 𒅎𒌋𒌋𒉌𒄿 𒀭𒌓𒅗 𒃲𒋾 𒍪𒂊</div>
<div class='line'>𒍝𒁀𒀀𒋫 𒌷 𒄯𒌓 𒌷𒆠𒃻𒊍𒋛 𒄿𒈾 𒋗𒈫 𒇽𒉽 𒋛𒀀 𒅅𒈨𒌍𒌑</div>
<div class='line'>𒋫 𒌓 𒉈𒄿 𒂗 𒌓 𒅆𒆥 𒊑𒅀 𒄿𒈾 𒁲𒁴 𒄿𒈾 𒅗 𒀭𒋾𒅗 𒃲𒋾</div>
<div class='line'>𒀭𒌓 𒂗 𒃲𒌑 𒋡𒁉𒄿 𒆪𒌦 𒅆𒊒 𒅆𒈥 𒊺𒈬𒌑 𒊺𒂊</div>
<div class='line'>𒂊𒍦 𒃻 𒀀𒈾 𒂕 𒊑𒅀 𒂊𒍦 𒃻 𒆠 𒊮𒁉𒋙𒌦 𒄿𒁳𒁍𒁍𒈠 𒄥𒈠 𒁇𒈨𒌍</div>
<div class='line'>𒂊𒍦 𒃻 𒄤 𒄤𒆪𒈠 𒄷𒁍𒌓 𒂔𒋙𒌦 𒄿𒆸𒁀𒌅</div>
<div class='line'>𒂊𒍦 𒃻 𒁲𒅔 𒌓𒈪 𒉈𒄿 𒁶 𒄭𒀊 𒁶 𒄩𒂅𒌑 𒌓 𒋙𒁍 𒀀𒀭 𒋩𒉣</div>
<div class='line'>𒂊𒍦 𒃻 𒇻𒀪𒌋 𒇻𒀪𒌋𒌅 𒆠 𒈧 𒁳𒁳𒈠 𒌑𒇷𒀪𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒀀𒈾 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒊕𒆠 𒇻𒀴 𒌆 𒄀𒉌𒂊𒃻 𒌒𒆳 𒆗𒋙 𒊩𒈠 𒇻𒀪𒌑</div>
<div class='line'>𒅥 𒅘 𒋁𒋙𒈠 𒆪𒌦 𒋗𒈫 𒁄𒌑 𒁄𒌑 𒍑𒉿𒈝</div>
<div class='line'>𒂊𒍦 𒃻 𒄿𒈾 𒅗 𒌉𒇽𒄬 𒀴𒅗 𒋫𒁁 𒌒𒋻𒊑𒁺</div>
<div class='line'>𒇻𒌑 𒍣𒈨𒌍 𒇻𒌑 𒁇𒈨𒌍 𒀀𒊩𒅗 𒀭𒌓 𒂗 𒃲𒌑</div>
<div class='line'>𒆠𒄿 𒋫 𒌓 𒉈𒄿 𒌓 𒐈𒆚 𒃻 𒌗 𒀭𒉌𒄿 𒌗𒄞 𒂗 𒌓 𒌋𒁹𒆚 𒃻 𒌗𒉈 𒃻 𒈬 𒉈𒋾</div>
<div class='line'>𒇻𒌑 𒁹𒅗𒀾𒋫𒊑𒋾 𒂗 𒂟𒈨𒌍𒋙 𒇻𒌑 𒂟𒈨𒌍 𒇽𒄀𒈪𒊏𒀀𒀀 𒇻𒌑 𒂟𒈨𒌍 𒇽𒌋𒌋𒈾𒀀𒀀</div>
<div class='line'>𒇻𒌑 𒂟𒈨𒌍 𒇽𒈠𒁕𒀀𒀀 𒇻𒌑 𒇽𒉽 𒋛𒀀 𒅅𒈨𒌍𒌑</div>
<div class='line'>𒌷 𒄯𒌓 𒌷𒆠𒃻𒊍𒊓 𒁳𒈨𒌍𒈠 𒀀𒈾 𒊮 𒌷 𒄯𒌓 𒌷𒆠𒃻𒊍𒋢 𒌅𒈨𒌍</div>
<div class='line'>𒌷 𒄯𒌓 𒌷𒆠𒃻𒊍𒊓 𒋗𒋢𒌦 𒄿𒁉𒃻𒁺 𒀀𒈾 𒋡𒋾𒋙𒌦 𒅎𒌋𒌋𒉡𒌑</div>
<div class='line'>𒁁 𒌋𒅗𒉡 𒊕 𒈾 𒌋 𒊒 𒄈 𒆗 𒁲 𒄈 𒐖𒌍 𒍢 𒃻𒈨𒌍 𒄑𒆪 𒈧 𒁹 𒐖𒌍 𒋼𒁉 𒀭𒋫𒌈 𒁺𒅅</div>
<div class='line'>𒁁 𒌋𒄯 𒉠𒌈 𒁼𒍝 𒍑𒋩 𒆕𒍠𒂵 𒂊𒁉 𒊮𒆸𒆸 𒈩 𒐖𒌍 𒇲𒄑 𒅆𒌈 𒁁 𒈾 𒃻 𒉠 𒄈 𒉺𒀾𒁕𒈠</div>
<div class='line'>𒉺 𒀸 𒉠𒋙 𒍢 𒅆 𒁲 𒄈 𒐖𒌍 𒍢 𒃻𒈨𒌍 𒄑𒆪 𒈧 𒀀𒈾 𒐖𒌍 𒋼𒁉 𒀭𒋫𒌈 𒁺 𒁁 𒌋𒄯 𒉠 𒁼𒍝 𒆟𒄑</div>
<div class='line'>𒁁 𒆕𒍠𒂵 𒂊𒁉 𒁁 𒊮𒆸𒆸 𒌋𒐋 𒊮 𒇻𒀴 𒃻𒅆 𒋛𒇲</div>
<div class='line'>𒄿𒈾 𒊮 𒇻𒀴 𒉈𒄿 𒁺𒍝𒄠𒈠 𒀭𒈾 𒄀𒈾 𒄑𒄯𒈨𒌍 𒁲𒈨𒌍</div>
<div class='line'>𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍 𒃻 𒁲𒁴 𒃻 𒅗 𒀭𒋾𒅗 𒃲𒋾</div>
<div class='line'>𒉻𒉆𒈠 𒇻𒄯</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒆥 𒇷𒋰𒁄</div>
<div class='line'>𒁁 𒈾 𒃻𒅔 𒄈 𒈫𒈠 𒆠𒋫𒌑 𒁲 𒉈𒋢 𒄈 𒐖𒌍 𒍢 𒃻 𒁁 𒀸 𒊕 𒂔 𒌋𒐊 𒌋 𒄈</div>
<div class='line'>𒁁 𒀸 𒁼 𒂔 𒌋 𒉠 𒄑𒆪 𒃻𒈠 𒄑𒆪 𒈧 𒁹 𒐖𒌍 𒋼𒁉 𒁁 𒀭𒋫𒌈 𒁺 𒉠𒌈 𒁼𒍝 𒍑𒋩</div>
<div class='line'>𒁁 𒋗𒋛𒄯 𒆠𒁲𒋾 𒃻 𒌋𒐊 𒌋 𒐖𒌍 𒈨𒌍 𒆕𒍠𒂵 𒂊𒁉 𒊮𒆸𒆸 𒐖𒌍 𒍣 𒌋 𒄥𒈨𒌍 𒌋𒐋 𒋃𒋙𒉡</div>
<div class='line'>𒁁 𒊮 𒇻𒀴 𒁲𒅎 𒐈𒆚</div>
</div>