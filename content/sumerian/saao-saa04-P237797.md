<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒉆 𒄀𒈾 𒀀𒁄𒀭𒉌</div>
<div class='line'>𒁹𒀭𒊹𒋀𒋧𒈾 𒈗 𒆳𒀸𒋩𒆠 𒇷𒄑𒆸 𒌨𒂍𒈠 𒁹𒀭𒌍𒋧𒈾𒌉𒍑 𒌉𒋙</div>
<div class='line'>𒃻 𒈬𒋙 𒄿𒈾 𒉌𒀀𒊑 𒀭𒈾𒀀 𒆳𒊒𒈠 𒄿𒈾 𒅆 𒀭𒋾𒅗 𒃲𒋾 𒃻𒌦</div>
<div class='line'>𒀀𒈾 𒂍𒊑𒁺𒌅 𒇻𒊺𒆗 𒌋𒅗 𒀭𒋾𒅗 𒃲𒋾 𒊺𒂵𒄿</div>
<div class='line'>𒉺𒀭 𒀭𒋾𒅗 𒃲𒋾 𒈠𒄭𒄿𒊑</div>
<div class='line'>𒀭𒌓𒅗 𒃲𒋾 𒋾 𒍪𒂊</div>
<div class='line'>𒌅𒁉 𒃻 𒁹𒀭𒌍𒋧𒈾𒀀 𒌉𒋙 𒃻 𒁹𒀭𒊹𒋀𒋧𒈾 𒈗 𒆳𒀸𒋩𒆠 𒃻 𒈬𒋙 𒄿𒈾 𒉌𒀀𒊏</div>
<div class='line'>𒀭𒈾𒀀 𒆳𒊒 𒀀𒈾 𒂍𒊑𒁺𒌅 𒄿𒈾 𒁲𒁴 𒀸 𒅗 𒀭𒋾𒅗 𒃲𒋾</div>
<div class='line'>𒀭𒌓 𒂗 𒃲𒌑 𒋡𒁉𒄿 𒆪𒌦𒄿</div>
<div class='line'>𒅆𒊑 𒅆𒈥 𒊺𒈬𒌑 𒊺𒂵𒂊</div>
<div class='line'>𒂊𒍦 𒃻 𒁲𒅔 𒌓 𒉈𒄿 𒁶 𒄭𒀊 𒁶 𒄩𒂅𒌑</div>
<div class='line'>𒂊𒍦 𒃻 𒆬 𒇻𒀪𒌑 𒀬𒀬 𒋳𒌓 𒇻𒌑 𒀀𒈾 𒅆 𒀬𒀬 𒄃𒈨𒌍</div>
<div class='line'>𒂊𒍦 𒃻 𒇻𒀪𒌑 𒇻𒀪𒌑𒋾 𒆠 𒈧 𒁳𒈨𒌍𒈠 𒌑𒇷𒀪𒌑</div>
<div class='line'>𒂊𒍦 𒃻 𒄿𒈾 𒆠 𒉈𒄿 𒇻𒀪𒄿 𒈧 𒈧𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒀀𒈾 𒈧 𒈦𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒊕𒆠 𒇻𒀴 𒌆 𒄀𒉌𒂊𒋙 𒌒𒆳 𒆗𒋙 𒊩𒈠 𒇻𒀪𒌑</div>
<div class='line'>𒅥 𒅘𒌑 𒋁𒋙 𒆪𒌦 𒋗𒈫 𒁄𒌑 𒍑𒉿𒈝</div>
<div class='line'>𒂊𒍦 𒃻 𒀀𒈾𒆪 𒌉𒇽𒄬 𒀴𒅗 𒊩𒈠 𒇻𒀪𒌑 𒅥 𒅘𒌑 𒋁𒋙</div>
<div class='line'>𒌑𒇻 𒋫𒁁 𒄿𒈾 𒅗𒅀 𒌒𒋻𒊑𒁺</div>
<div class='line'>𒇻𒌑 𒍣𒈨𒌍 𒇻𒌑 𒁇𒈨𒌍 𒀀𒊩𒅗 𒀭𒌓 𒂗 𒃲𒌑</div>
<div class='line'>𒆠𒄿 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒌉𒋙 𒊭 𒈬𒋙</div>
<div class='line'>𒄿𒈾 𒉌𒀀𒊏 𒀭𒈾𒀀 𒆳𒊒 𒀀𒈾 𒂍𒊑𒁺𒌑𒌅 𒌑𒊺𒊑𒁍𒌑𒈠</div>
<div class='line'>𒌋𒅗 𒀭𒋾𒅗 𒃲𒋾 𒊺𒂵 𒉺𒉌 𒀭𒋾𒅗 𒃲𒋾 𒈤𒊒</div>
<div class='line'>𒄿𒈾 𒊮 𒇻𒀴 𒀭𒉌𒄿 𒁺𒍝𒄠𒈠 𒀭𒈾 𒄀𒈾 𒄑𒄯𒈨𒌍 𒁲𒈨𒌍</div>
<div class='line'>𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍 𒃻 𒁲𒁴 𒃻 𒅗 𒀭𒋾𒅗 𒃲𒋾</div>
<div class='line'>𒉻𒉆𒈠 𒇻𒄯</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒅅𒌑 𒇸𒌨𒈠 𒆥 𒇷𒋰𒁄</div>
<div class='line'>𒁁 𒁲 𒃻𒈨𒌍 𒐖𒌍 𒍢 𒍝𒅂 𒊕 𒂔 𒐖𒌍 𒋗𒋛 𒃮 𒈧 𒁲𒅎 𒆠𒋫𒌈 𒁺𒅅</div>
<div class='line'>𒁁 𒆠𒈫 𒌋 𒋗𒋛𒄯 𒉠 𒁼𒍝 𒆟 𒄑𒈣 𒁀𒆷 𒄑𒋝𒃶𒈾 𒅎 𒍑𒋡𒆷𒉺𒋆𒈠</div>
<div class='line'>𒀭𒌓 𒌋 𒀭𒀫𒌓 𒀸 𒈠𒆗𒇷𒂊 𒄀𒈾 𒅖𒋼𒉌𒌑𒋙 𒀸 𒁲𒁴 𒌋 𒉡 𒁲𒁴 𒁲𒄉</div>
<div class='line'>𒁁 𒆕𒍠𒂵 𒂊𒁉 𒊮𒆸𒆸 𒌋𒐉 𒊮 𒇻𒀴 𒁲𒅎</div>
</div>