<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒊩𒉌𒅅𒀀 𒂼 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠</div>
<div class='line'>𒃻 𒄿𒈾𒀭𒈾 𒈥𒍝𒌅𒈠 𒋗𒈫 𒀭𒅗𒁉𒅆𒂟</div>
<div class='line'>𒄿𒈾 𒈧 𒅖𒃻𒀝𒌦𒅆 𒀸 𒌋𒅗 𒇻 𒀬𒀬𒈨𒌍 𒄞𒈨𒌍 𒁳𒈨𒌍</div>
<div class='line'>𒆠𒄿 𒄯𒍮 𒀭𒈾𒀀 𒈥𒍝𒀀𒌅</div>
<div class='line'>𒄿𒈾 𒁲𒁴 𒄿𒈾 𒅗 𒀭𒋾𒅗 𒃲𒋾</div>
<div class='line'>𒀭𒌓 𒂗 𒃲𒌑 𒋡𒁉𒄿 𒆪𒌦𒌑</div>
<div class='line'>𒅆𒊒 𒅆𒊏 𒊺𒂵𒌑 𒊺𒂵𒂊</div>
<div class='line'>𒂊𒍦 𒃻 𒁲𒅔 𒌓𒈨 𒀭𒉌𒂊 𒁶 𒄭𒂵 𒁶 𒄩𒂅𒌑</div>
<div class='line'>𒂊𒍦 𒃻 𒆬 𒇻𒀪𒌑 𒀬𒀬 𒋳𒈨𒌍 𒌑𒇻 𒀀𒈾 𒅆 𒀬𒀬 𒄃𒈨𒌍</div>
<div class='line'>𒂊𒍦 𒃻 𒇻𒀪𒌑 𒇻𒀪𒌑𒌓 𒆠 𒈧 𒁳𒈨𒌍𒈠 𒌑𒇷𒀪𒌑</div>
<div class='line'>𒂊𒍦 𒃻 𒄿𒈾 𒆠 𒀭𒉌𒂊 𒇻𒀪𒌑 𒈧 𒈧𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒀀𒈾 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒊕𒆠 𒇻𒀴 𒌆 𒄀𒉌𒋙 𒌒𒆳 𒆗𒋙</div>
<div class='line'>𒊩𒈠 𒇻𒀪𒌑 𒅥 𒅘𒌑 𒋁𒋙</div>
<div class='line'>𒂊𒍦 𒃻 𒀀𒈾𒆪 𒌉𒇽𒄬 𒀴𒅗 𒊩𒈠 𒇻𒀪𒌑 𒅥 𒅘 𒋁𒋙</div>
<div class='line'>𒆪𒌦 𒋗𒈫 𒁄𒌑 𒍑𒉿𒇻 𒌑𒇻 𒋫𒁁 𒄿𒈾 𒅗𒅀 𒌒𒋻𒊑𒁺</div>
<div class='line'>𒇻𒌑 𒍣𒈨𒌍𒄩 𒇻𒌑 𒁇𒈨𒌍𒊏 𒀀𒊩𒅗 𒀭𒌓 𒂗 𒃲𒌑</div>
<div class='line'>𒄿𒈾 𒊮 𒇻𒀴 𒀭𒉌𒂊 𒁺𒍝𒄠𒈠 𒀭𒈾 𒄀𒈾 𒄑𒄯𒈨𒌍 𒁲𒈨𒌍</div>
<div class='line'>𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍 𒃻 𒁲𒁴 𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒄯𒍗 𒇷𒋰𒁄</div>
</div>