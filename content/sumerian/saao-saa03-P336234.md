<div class='block'>
<div class='line'>𒄑𒋒 𒁶𒆳𒋢</div>
<div class='line'>𒈨𒌍𒋙 𒄑𒊓𒊑 𒅾𒈨𒌍𒋙</div>
<div class='line'>𒄑𒂊𒊑𒉡 𒄵𒅗𒋙 𒄑𒈢 𒆠𒉌𒆷𒋙 𒈲 𒍑𒋙 𒄑𒍠𒊩 𒋗𒋢</div>
<div class='line'>𒅗𒀊𒉺𒋙</div>
<div class='line'>𒋙 𒊓𒀀 𒁁 𒊮𒋙 𒄷𒉅𒆢𒁕𒄷 𒉌𒋾𒅅 𒁁𒈨𒌍 𒊮𒋙</div>
<div class='line'>𒀀 𒋚 𒌑𒌋𒌋𒁕𒋙</div>
<div class='line'>𒄈𒋰 𒅻𒋢 𒉌𒌓𒈬𒅆𒂖𒌓 𒅴𒋙 𒌑𒂵𒆜 𒋠𒍚 𒋢𒄩𒋾𒋙</div>
<div class='line'>𒌓𒅗𒁇𒈠𒀭𒍪𒌋 𒆷𒀾𒄷 𒆠𒋫𒌑</div>
<div class='line'>𒌨𒈤 𒄯𒈨𒌍𒋙 𒃲𒈨𒌍 𒌨𒆪 𒄯𒈨𒌍𒋙 𒌉𒈨𒌍 𒌑𒉀𒄷 𒆠𒉈𒋙</div>
<div class='line'>𒄑𒀀𒌅𒃮𒇺𒀀 𒆷𒀭𒋙</div>
<div class='line'>𒀖𒂀𒇷𒇷𒋢 𒊮𒋙 𒄑𒊷 𒄘𒋞𒋙 𒄀𒈨𒌍 𒋗𒋛𒈨𒌍𒋙</div>
<div class='line'>𒆬𒌓 𒌋𒅗𒋙 𒆬𒄀 𒊑𒄷𒋢</div>
<div class='line'>𒄑𒉏 𒋠𒍚 𒃮𒋙 𒌑𒄈 𒋠𒍚 𒆏𒉺𒆷𒋼𒋙</div>
<div class='line'>𒂠𒂊 𒉿𒈫𒈨𒌍𒋙 𒀀𒁈 𒄑𒈩𒆛 𒄊𒉻𒁺𒋙</div>
<div class='line'>𒄩𒈨𒌍 𒌅𒆷𒌅𒋙 𒄑𒈠𒈨𒌍 𒉌𒌓𒀖𒂵𒈨𒌍𒋙 𒉌𒈨𒌍 𒀀𒅆𒈨𒌍𒋙</div>
<div class='line'>𒌑𒊏𒁀𒉌 𒉌𒄘 𒌑𒁀𒄭𒂊𒋙</div>
<div class='line'>𒌑𒄭𒉌 𒍜𒈨𒌍𒋙 𒋆𒌑 𒉺𒅁𒋼𒂊𒋙</div>
<div class='line'>𒋜 𒍣𒊒𒌓 𒁁𒈨𒌍𒋙 𒄑𒃾 𒆕𒆰𒋾 𒅆𒈫𒈨𒌍𒋙</div>
<div class='line'>𒀭𒌋𒐊 𒊭 𒌷𒄙𒈾 𒋾𒊩𒆳 𒅆𒄿 𒌝𒈨𒂵𒇲 𒃻 𒀭𒂗 𒅆𒄿𒈠</div>
<div class='line'>𒐉 𒅆𒈫𒈨𒌍𒊭 𒐉 𒉿𒈫𒈨𒌍𒊭</div>
<div class='line'>𒀭𒋫𒈨𒌍𒊭 𒀭𒂗 𒆠𒋫𒈨𒌍𒊭 𒀭𒊩𒌆𒆤</div>
<div class='line'>𒀭𒊩𒌆𒌷𒇷𒁓𒈾 𒌝𒈨𒁕 𒊭 𒀭𒂗 𒅆𒄿𒈠</div>
<div class='line'>𒊬𒈨𒌍 𒅖𒊒𒅗𒅆 𒃻𒌋𒌋 𒀭𒌈 𒅆𒄿𒈠 𒆧𒉺 𒀀𒈾 𒀭𒀀𒉏 𒄿𒆜𒋛𒁍</div>
<div class='line'>𒄑𒇀 𒊭 𒆳𒉏𒈠𒆠 𒊭 𒄑𒄖𒍝𒃻 𒅀𒀪𒉡 𒇽𒍗 𒊭 𒀭𒈨𒂗𒊹𒊏 𒀸 𒊮 𒅍𒅆</div>
<div class='line'>𒀲𒆳𒊏𒈨𒌍 𒊭 𒀸 𒊮 𒍝𒀭𒁺 𒄇 𒊭 𒀭𒍣𒄿 𒈗 𒃻 𒀸 𒊮 𒄑𒇀 𒁺𒍪</div>
<div class='line'>𒈗 𒃼𒊏𒁺 𒂗 𒀭𒈦 𒋗𒌋</div>
<div class='line'>𒊭 𒊺𒄭 𒊭 𒆠𒋙 𒁺𒍪 𒅴𒈨𒌍 𒊭 𒀭𒍣𒄿 𒆠𒄿 𒅖𒁺𒁮𒈠 𒀸 𒋗𒈫𒋙 𒌑𒆗</div>
<div class='line'>𒄑𒄿𒁳 𒂍 𒀭𒂗𒈨𒊹𒊏 𒀸 𒂍𒋞 𒄿𒈜</div>
<div class='line'>𒉌𒇻 𒀉𒆠 𒃻𒈪𒉭 𒀭𒂗𒈨𒊹𒊏</div>
<div class='line'>𒀭𒌑 𒀭𒋫𒋾 𒉌𒌓𒇻𒇻𒁕𒉌𒌓 𒊭 𒀭𒀀𒉏 𒐙 𒀭𒐊𒁹𒁹 𒀸 𒊮 𒌑𒊺𒈨</div>
<div class='line'>𒀭𒌑 𒉠𒋾 𒉌𒌓𒊕𒄃𒄷𒄭 𒊭 𒀭𒐊𒁹𒁹 𒁁𒈝 𒀸 𒊮 𒁈𒈤 𒀸 𒊮𒁉</div>
<div class='line'>𒄿𒈾 𒁈 𒉌𒌓𒍝𒆳 𒌑𒈨 𒄑𒁍𒍢𒅔 𒉌𒌓𒂖𒈨𒅆 𒀸 𒊮 𒌑𒉆𒂇</div>
<div class='line'>𒀭𒌑 𒆠𒋫𒈨𒌍 𒉌𒌓𒀸𒁍𒌋 𒊭 𒀯 𒇻𒈠𒅆 𒊭 𒀭𒈨𒌍 𒀸 𒌋𒅗 𒂊𒈲</div>
<div class='line'>𒀸 𒆗𒂵 𒆠𒁴 𒀭𒋫 𒍣𒆥𒄣 𒉆𒇽𒍇𒇻 𒀸 𒊮 𒌑𒊬𒁉𒄑</div>
<div class='line'>𒀸 𒆗𒂵 𒆠𒁴 𒉠𒌅 𒀭𒁹 𒀜𒋙 𒀸 𒊮 𒌑𒊺𒈨</div>
<div class='line'>𒄿𒋙 𒋛𒄷 𒌌 𒌑𒈦𒅆</div>
<div class='line'>𒀸 𒆗𒂵 𒆠𒁴 𒆠𒋫𒌓 𒐞 𒀭𒀀𒉣𒈾𒆠 𒀸 𒊮𒁉 𒂊𒈲</div>
<div class='line'>𒁍 𒃻 𒉌𒌓𒀸𒁍𒌋</div>
<div class='line'>𒊭 𒉌𒌓𒈬𒍢 𒊭 𒌋𒅗 𒋛 𒋾𒊩𒆳 𒁁𒈝 𒅅𒈪𒅆</div>
<div class='line'>𒄑𒁁𒋛 𒄿𒋆𒅆 𒄴𒉿𒅆𒈠 𒁶 𒄩𒈨𒌍 𒈦𒁲𒂊 𒀀𒈾 𒈫𒋙</div>
<div class='line'>𒀀𒇉𒄬𒄬 𒅆𒈫 𒍠𒃻 𒀀𒇉𒌓𒄒𒉣𒆠 𒅆𒈫 𒐖𒌍𒃻</div>
<div class='line'>𒐏 𒆜𒁍 𒆸𒋥 𒀭𒌓 𒐕 𒆜𒁍 𒆸𒋥 𒀭𒌍</div>
<div class='line'>𒃻 𒊮 𒀭𒌓 𒀭𒀫𒌓 𒃻 𒊮 𒀭𒌍 𒀭𒀝 𒀸 𒊮 𒀭𒌓 𒁀𒀸𒈬 𒁄𒁄𒇷𒋙</div>
<div class='line'>𒀸 𒊮 𒀭𒌍 𒌝𒈠𒋙 𒄈 𒀸 𒌋𒅗 𒌨𒈤 𒃻 𒋗</div>
<div class='line'>𒀭𒈩𒇴𒋫𒌓𒁺𒀀 𒀭𒀫𒌓 𒃻 𒀀𒈾 𒆠𒁴 𒌋𒌆𒁺𒌑 𒌋𒌆𒁺</div>
<div class='line'>𒀾𒋗 𒀭𒊹 𒀀𒈾 𒆢 𒅕𒁺𒁺𒋙𒈠 𒆍𒋙 𒁁𒌑</div>
<div class='line'>𒉆𒁍𒌝𒋾 𒂗 𒌑𒉀𒂵 𒆠𒉈𒋙</div>
<div class='line'>𒄇 𒃻 𒀭𒂗𒈨𒊹𒊏 𒆥𒈠𒉌 𒆥𒈠𒉌 𒅗₂𒈨𒌍</div>
<div class='line'>𒀲𒂔𒈾 𒄇 𒃻 𒀭𒁁 𒌨𒁇𒊏 𒄇 𒃻 𒀭𒀀𒉏</div>
<div class='line'>𒀭𒁁 𒂔 𒌑𒊬𒉿𒋢 𒈦𒆕𒈨𒌍 𒌉𒊩𒈨𒌍𒋙 𒁁𒈝 𒂔 𒌑𒊬𒉿𒋛𒈾</div>
<div class='line'>𒀲𒀀𒀊𒁀 𒄇 𒋾𒊩𒆳 𒀭𒂗 𒋛𒈨𒌍𒃻 𒌑𒅗𒋃</div>
<div class='line'>𒋛𒈨𒌍𒃻 𒅅𒆧 𒆲𒊓 𒅅𒋃</div>
<div class='line'>𒁁𒈝 𒅅𒈬𒅆𒈠 𒀾𒋗 𒆷 𒈠𒊺𒄿 𒌦𒈨 𒌑𒆗𒅆</div>
<div class='line'>𒌓𒊑𒋡𒌓 𒃻 𒀸 𒅗 𒌦𒈨𒌍 𒅗𒂵𒌑 𒂊𒋫𒈥 𒋗𒈫𒀀𒀀 𒈬𒋙</div>
<div class='line'>𒁹 𒄞 𒅇 𒇻𒀴𒈨𒌍 𒉈 𒊭 𒁹 𒆕𒋡𒊑 𒋾𒋢𒉡 𒄿𒈾𒊓𒆪𒌋𒉌</div>
<div class='line'>𒀭𒆥𒄖 𒂗 𒌉𒈨𒌍𒋙 𒆠𒄿 𒅊𒈨𒌍𒍮</div>
<div class='line'>𒌅𒄷 𒃻 𒄿𒈾𒋢𒆪 𒋾𒊩𒆳 𒄿𒈾𒋢𒆪𒉏𒈠 𒄤𒈨𒌍𒌋</div>
<div class='line'>𒈗 𒊭 𒋫 𒆠𒆗 𒂍𒆳 𒂇 𒆬𒄀 𒀸 𒊕𒁺𒋙 𒅍𒋗𒈠</div>
<div class='line'>𒀸 𒄑𒄖𒍝 𒆪𒁍 𒌋 𒄿𒈾𒀾𒋙𒋙𒈠 𒁹 𒂍𒃲 𒁺𒆪</div>
<div class='line'>𒀭𒈦 𒃻 𒋗𒈫 𒀜𒋙 𒌑𒌁𒊒 𒀭𒈨𒌍 𒀜𒈨𒌍𒋙 𒀸 𒆠𒆗 𒂍𒆳 𒌨𒈨𒌍𒋗</div>
<div class='line'>𒄑𒉺 𒄑𒄖𒍝 𒁄 𒋧𒋙</div>
<div class='line'>𒈨𒉈 𒈗𒌋𒋾 𒌑𒍝𒀪𒉡𒋗𒈠 𒁹 𒆳 𒌓𒁺 𒄑𒂞 𒃻 𒀸 𒅆𒋙𒉡 𒄿𒄣𒌓𒁺</div>
<div class='line'>𒅆𒄩𒀜 𒍜 𒀭𒈨𒌍 𒅆𒌨𒈨𒌍 𒄿𒊑𒃻 𒂊𒍢𒉡𒈠 𒁍𒊻𒊏𒀀𒋼 𒅎𒈨𒁺</div>
<div class='line'>𒀜𒄬 𒀭𒈨𒌍 𒃲𒈨𒌍 𒍪𒌋 𒍪𒀀 𒇷𒆗𒅆 𒉡𒍪𒌋 𒀀𒀀 𒅆𒇲</div>
<div class='line'>𒃻𒈪𒉭 𒀭𒈨𒌍 𒃲𒈨𒌍 𒁶 𒌀𒋙 𒊮𒋛𒀀𒈠 𒁀𒆸</div>
<div class='line'>𒈬 𒉺𒂅𒌋 𒁶 𒌀𒈠</div>
<div class='line'>𒁾 𒁹𒆠𒈲𒀸𒋩 𒈦𒈦 𒂍 𒀭𒊹 𒀀 𒁹𒀭𒉺𒁉𒋢𒉡</div>
<div class='line'>𒇽𒈦𒈦 𒂍 𒀭𒊹</div>
<div class='line'>𒌉 𒁹𒀭𒁀𒌑𒈬𒆕 𒌓𒅗𒁇𒁳𒁀 𒂍𒊹𒊏</div>
</div>