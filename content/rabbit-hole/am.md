
“እምም...” አይኔን ገልጨ ሰውነቴን አሳሳብኩ። እግሮቼ እስካሁን እንደታጠፉ ናቸው። እምም... ዛሬ ቤቴ የበለጠ ሞቃለች። መነሳትም አልፈልግም፣ አይኔን ገርብቤ የተወሰነ መቆየት እፈልጋለሁ! እምም!!  ጉድጓዴ ከወትሮው የተለየ ሀይለኛ ሽታ ፈጥሯል። የስራ ጊዜ ነው! በጣም ተነቃቅቻለሁ። ሁሉም ደህና ይሆናል፣ ታገሱ እና ተመልከቱ።

ሆፕ ሆፕ ሆፕ፣ ከጉድጓዴ ለመውጣት፤ ከመሬት ስነሳ የኋላ እግሮቼ የሚስለመለሙ አይኖቼን ደገፉ። ዙሪያውን ተመልከቱ! ውበቱን ተመልከቱ። ማለቂያ የለሌውን ውበት ታዘቡ። የፀሀይዋ ሞቅታ በጮራዋ ሳመችኝ። በአረንጓዴ እና ወይንጠጅ፣ በቀይ እና በሰማያዊ ተከብቤ፣ ከሁላችንም ጋር የቢጫዎቹን መዝሙር እሰማለሁ። ማነፍነፍ፣ ማነፍነፍ፣ በእግሬ ላይ ቅጠል ወደቀ “ምንድነው ይሄ?”፣ ብየ ደርቄ ቀረሁ። ጆሮዎቼ ቀጥ ብለው ቆሙ። ጠብ ጠብ አለ። የተወሰነ ዝናብ ቆሻሻው ላይ ተንጠባጠበ። በጣም ደስ ይላል።

ለስለስ ያለ ንፋስ ፀጉሬን ሽው አደረገው። ህያው መሆን እንዴት ያስደስታል። የጫካው ህይወት መዓዛ ያስጎመጃል፤ በረዣዥም ዛፎች መካከል መቀመጥ እንጆሪዎችን መሸምጠጥ። ከዚህ በላይ ምን ያስፈልጋል።

አሃ፣ ጓደኛየ፣ አገኘሁህ፣ ነቅትሀል። ዙሪያህን አሽትት። ልክ እንደተወለደ ህፃን እና እንደ ወንድ ዝይ ሁን። ሪትሙን አዳምጥ፣ ከዙሪያህ ተገናኝ፣ ተነቃቃ። ዙሪያችንን የከበበን መረጃና ስሌት በጥሩ ሁኔታ ላይ ነው።

እንዳአዳኝ ንቁ፣ እንደ ሰማያዊ አበባ የሚላመድ፣ እንደ ንፋስ ዝግጁ ሆነን ጉዟችንን እንጀምር። የጫካውን ፈለግ ተከትለን፣ ከተለያዩ ምግቦቹ እየተመገብን እንጓዝ። የሚመጥኑን ሌሎችም በቅርቡ ይቀላቀሉናል። 

አሁን የስራ ሰዐት ነው። የሚከወኑ ስራወች፣ የሚፈጠሩ ሀሳቦች፣ የሚፈቱ ችግሮች፣ የሚተገበሩ መፍትሄዎች፣ ልክ እንደቆፈርነው መተላለፊያ ጉድጓድ፣ ሌላ ብዙ ጉድጓድ መቆፈር አለበት፣ ማዕድናትም መውጣት አለባቸው። በታሰሱ ቦታዎች ላይ ስራስሮችም በማስወገድ ደህንነት እና ቅንነትን በልምድ ማስረፅ። ከሁሉም በላይ፣ ይህ ሂደት ትልቅ እንግዳ ያስፈልገዋል። አዕምሮ ምድርን ይቅረፃት፣ እኔም ማታ የማርፍበት ቤት ይኑረኝ። ማነፍነፍ፣ ማነፍነፍ

ጆሯችንን እየላሰ እና መዳፎቻችንን እያሸ፣ በደንብ የተዘጋጁ ጥንቸሎች አስቸጋሪውን መንገድ ጀመሩ። ልክ እንደ ንጋት ዋና አዛዥ፤ ዉ ዉ ዉ፣ ቆፈርን። በመንገድ ላይም አስፈላጊ የሆኑ ጥቂት እረፍቶችን አደረግን። ብርሀንን ለመመልከት እና በጨለማው ውስጥ ምን  እንዳለ ለማወቅ።

ደስ የሚል ነገር። አዲስ ድንጋይ። ያልታየው ጭላንጭል። የስነ ፍጥረት ዝግመተ ለውጥ ምሳሌ

ምን አገኘህ? ከዚህ አለት ፍልፋይ ውስጥ ጥቂት ወርቅ። አሪፍ

አሁን፣ አስቡት። በመቀጠል ምን እናደርጋለን? ይህን የጥንቸል ጉድጓድ ለማቋረጥ ያጋጠመንን ችግር ፈታን።

ፀሀይም በአድማሷ ላይ ጠለቀች። ነፋሱም እስካሁን ለስላሳ ነው። አንበጦች እና ግንደ ቆርቁር ወፎችም በአየር ላይ ይንሳፈፋሉ። የሳልሞን አሣ ምንጮችን ሞልቷል። ጨረቃም መታየት ጀምራለች፣ እኛ ግን እስካሁን፣ የጀመርነውን የማቋረጥ ምንም ፍላጎት የለም። ምን አይነት ነገር ይጠብቀን ይሆን? ካርታውን ለመገንባት ከዚህ የበለጠ ምን ማግኘት አለብን እና እንዴት ለዓለም ጥቅም መጠቀም እንችላለን? 

ዝናብ። ዝናብን ማዘዝ አለብን። እንዴት እንደሚጀምር ማወቅ፣ እና ነገሮች ቅርብ ሲሆኑ እንዴት ማምጣት እንደምንችል። በብርሀን እና በጨለማ፣ በትልቅ እና በትንሽ፣ በሸካራ እና በለስላሳ ያሉትን ንድፎች የሆነ ነገር እስኪያቃጭልብን ድረስ መፈለግ አለብን። ይህም ምን አይነት ስሜት እንዳለው ከእኔ የበለጠ ታውቃላችሁ። እኛ አዛዦች ነን፤ ወደማይታወቀው እንደሚሄዱት ሁሉም ነገሮች እና ለሽማግሌዎች እንደተገለፀ ጥበብ። አንዴ ካወቅነው፣ ተራሮችን ማንቀሳቀስ እንችላለን።

ነገር ግን፣ አሁን፣ እዚህ ነን። አንዳንድ ጊዜ በፈለግነው ቦታ እንቀመጣለን። በፅዱ፣ በትኩረት፣ በእርካታ፣ እና በዕምቅ ችሎታ። ማነፍነፍ፣ ማነፍነፍ። የተበታተኑትን አረሞች መቆርጠም። ቀጣይ ምን ታደርጋለህ? መዳፎቼም አፈሩን በመሞንጨር ለመቆፈር ሞከሩ፣ በዚም ሆነ በዚያ መቀየር። ጊዜየን በመውሰድ፣ በራሴው ሀሳብ ግራ ተጋብቼ፣ በአይኖቼ ፊት ለፊት እና ወደጎን እየተመለከትኩ፣ በመላ አካሌም እያየሁ። ስታዩት ታውቁታላችሁ፣ ሲሰማችሁ ታውቁታላችሁ፣ ስታደርጉት ታውቁታላችሁ። እንዲሁ ተመኙ ይህን ነገር ለመጨረሻ ጊዜ ለመሞከር ጊዜ ይኖረኝ ይሆን። ነገር ግን፣ ፀሀይዋ ጠለቀች።

ጉዞየ በጥቁር ሰማያዊ እና በወርቅ አረፈ። ጨረቃም በአራቱም ዋና ገፅታዋ ታንፀባርቃለች፣ ሲካፈል ጎዶሎ እና ልዩ ቁጥር 7 የሚሰጥ። የፍጥረት ርጭት፣ በትጋት ያሸበረቀ እና ውጤቱም አስደናቂ

በመጨረሻም፣ ያገኘሁት ሚስጥር በጨረፍታ በመመልከት። ሁላችንም በአጋጣሚ በነደፍነው ነገር ላይ አለቀስኩ። ማነፍነፍ፣ ማነፍነፍ። ቤታችንን ምቹ አደረግነው፣ ትልቅ አደረግነው፣ መቼም አናጣውም። ሁላችንንም በሚገባ ያስጠልለናል። ግድግዳዎችም በጣም ሰፋፊ ከመሆናቸው የተነሳ ጆሮዎቼን እንደፈለኩ ማሽከርከር ያስችሉኛል። እንዲሁም፣ ልክ እንደ ላባ ብርድልብስ መላአካሌን በሙቀት ይሸፍንልኛል። ጥልቅ የሆነ ትንፋሽ ወሰድኩ። እናም፣ ምሽቱን ለመሰናበት እና ቀኑን ለማመስገን።

ወደ ጉድጓዴም ገባሁ። ወደ ቤቴ

እግሮቼንም እጥፍጥፍ አደረኳቸው፣ ከደስታየ የተነሳ ልክ እንደ ፀጉራም ኳስ ተጠቀለልኩ።  ጆሮዎቼም ዝንጥፍ አሉ። ቤቴም ለምዳለች። የአይን ቆቤንም ገርበብ አደረኩት። የስሜት ህዋሳቴንም አሳረፍኩ። ምን አይነት አድካሚ ቀን ነበር። እናንተም? ሀሳቤ ሲሰክንም፣ የራሴን ጀርባ ቸብ ቸብ አደረኩ። እኛ  ምርጥ አጋሮች ነን፣ ሌሎች እስኪቀላቀሉን በጣም ጓጉቻለሁ።

ማነፍነፍ፣ ማነፍነፍ። እምምም..... የእረፍት ጊዜ። አዕምሮን ማደሻ ጊዜ እና የተሻለውን መተው። አየር መሳብ.....አየር ማስወጣት.....አየር መሳብ...አየር ማስወጣት....ሁላችሁም ደህና እደሩ። ማነፍነፍ፣ ማነፍነፍ፣ ማነፍነፍ።

መተኛ ብለን ባዘጋጀነው ቱቦ ውስጥ የንፋሱ ሽው ሽው ይላል። በቀጣይ ጊዜም ስለማደርጋቸው እና ስለምከውናቸው አዳዲስ ነገሮች በህልም አለምኩ። በጣም ቅርብ፣ ግን ሩቅ ቢሆንም ይህ እንድቀጥል ያደርገኛል።

ከርቀት የሚሰማው የምንጮች ድምፅ። ጥቂት ፌንጣ

ብዙ ፌንጣ፤ ህይወት እንዲህ ነው

ብዙ ንፋስ ..... ብዙ ጫካ ገና ይጠብቃል።
