<h1 align='center'>ꪁꪫꪱꪣ ꪜꪱꪫ ꪹꪕꪸꪉ ꪵꪠꪙ ꪒꪲꪙ ꪘꪱ ꪫꪸꪀ ꪩꪾ ꫛ ꪶꪔꪙ ꪠꪴ ꪄꪮꪉ ꪨꪸꪙ ꪹꪭꪷꪚ ꪀꪺꪀ</h1>
<h2 align='center'>ꪁꪱꪫꪣ ꪹꪫꪱ ꪬꪺ ꪬꪷ</h2>
<p align='center'>ꪹꪜꪸꪙ ꪭꪴ ꪵꪊꪉ ꪫꪱ:
ꪫꪸꪀ ꪶꪀꪉ ꪐꪽ ꪻꪬ ꪩꪾꪣ ꫛ ꪶꪔꪙ ꪠꪴ - ꪝꪳꪉ ꪁꪫꪸꪙ ꪹꪋꪷꪉ ꪝꪸꪉ ꪹꪚꪱ ꪻꪬ ꪮꪮꪀ ꪄꪮꪥ ꪎꪸ ꪄꪮꪉ ꪋꪴ ꪬꪺ ꫛ  ꪀꪺꪉ ꪋꪺ ꪹꪭꪙ ꪹꪜꪸꪙ  ꪩꪾꪣ ꫛ ꪻꪬ ꪼꪒ ꪕꪳ ꪕꪱꪉ ꪹꪋꪷꪉ ꪝꪸꪉ ꪀꪾꪚ ꪮꪸꪙ ꪭꪱꪙ ꪹꪕꪸꪉ ꪵꪠꪙ  ꪒꪲꪙ.
ꪫꪸꪀ ꪹꪤꪸꪒ ꪩꪳꪚ ꪩꪱꪙ ꪀꪾꪚ ꪒꪴ ꪉꪱꪥ  ꪩꪾꪣ ꫛ ꪶꪔꪙ ꪠꪴ ꪭꪳ ꪝꪱ ꪼꪝ ꪭꪮꪒ ꪝꪳꪉ ꪄꪴ ꪹꪤꪸꪒ ꪶꪏꪥ ꪚꪱꪚ ꪩꪳꪚ ꪩꪱꪙ ꪎꪸ ꪻꪊ ꪚꪴꪙ ꪄꪮꪉ ꪋꪴ ꪡꪽ ꫛ, ꪫꪸꪀ ꪎꪱꪉ ꪵꪔꪉ ꪹꪣꪉ ꪹꪕꪸꪉ ꪵꪠꪙ ꪒꪲꪙ ꪀꪺꪉ ꪽ ꪭꪳ ꪠꪴ ꫛ ꪼꪒ ꪕꪳ ꪕꪱꪉ ꪶꪎ ꪫꪱꪙ ꪀꪾꪚ  ꪎꪱꪉ ꪭꪲꪒ ꪅꪮꪉ, ꪹꪚꪱ ꪑꪰꪉ ꪣꪲ  ꪊꪺꪚ ꪝꪳꪉ  ꪄꪴ ꪤꪱꪙ ꪀꪺ ꪀꪾꪚ ꪹꪜꪸꪙ ꪕꪱꪉ  ꪕꪴꪙ ꪒꪷ ꪵꪣꪙ ꪩꪱꪉ ꪻꪠ ꪻꪊ ꪣꪮꪙ ꪎꪴꪉ ꪎꪴꪒ ꪄꪮꪉ ꪋꪴ ꪵꪙꪫ ꫛ.
ꪩꪾꪣ ꫛ ꪶꪔꪙ ꪠꪴ ꪼꪒ ꪠꪱꪚ ꪩꪺꪒ ꪼꪜ ꪵꪊ ꪼꪫ ꪻꪬ  ꪋꪴ ꫛ ꪹꪚꪱ ꪼꪒ ꪶꪄꪣ ꪄꪲꪙ  ꪁꪾꪣ ꪔꪷ ꪜꪱꪉ ꪹꪣꪉ ꪭꪸꪀ ꪫꪱ ꪶꪄꪣ ꪙꪱꪚ ꪭꪱꪚ ꪹꪔꪸꪉ.
ꪹꪜꪸꪙ ꪹꪊꪉ ꪹꪋ ꪚꪮꪀ ꪎꪮꪙ ꪫꪸꪀ ꪹꪥꪸꪒ ꪮꪮꪀ ꪔꪳꪣ ꪀꪱꪉ ꪼꪜ ꪣꪱ ꪬꪱ ꪎꪴ ꪕꪴꪀ ꪋꪴ ꪹꪋ ꫛ ꪹꪤꪷꪙ ꪹꪣꪉ ꪤꪴ  ꪘꪳꪉ ꪝꪳꪉ ꪹꪘꪀ ꪨꪸꪙ ꪹꪭꪷꪚ ꪀꪺꪀ ꪀꪺꪉ ꪬꪸꪙ ꪹꪊꪉ  ꪼꪒ ꪐꪽ ꪝꪱꪫ ꪩꪺꪉ ꪹꪋ ꪄꪮꪉ ꪹꪊꪱ ꪼꪒ ꪁꪫꪸꪙ ꪻꪐ ꪄꪮꪉ ꪶꪔ ꫛ - ꪹꪜꪸꪙ ꪩꪾ ꫛ ꪶꪔꪙ ꪠꪴ ꪔꪳꪣ ꪁꪱ ꪎꪴꪉ ꪻꪬ ꪋꪴ ꫛ ꪻꪬ ꪁꪫꪸꪙ ꪑꪲꪉ ꪋꪱꪥ ꪹꪋꪷꪉ ꪝꪸꪉ ꪵꪕꪉ ꪻꪬ ꪹꪬꪸꪙ ꪮꪮꪀ ꪵꪊꪉ ꪔꪳꪣ ꪨꪰꪀ ꪉꪮꪙ ꪻꪬ ꪚꪱꪙ ꪹꪣꪉ  ꪎꪱꪉ ꪶꪎꪣ ꪬꪮꪉ  ꪀꪲꪙ ꪩꪺꪉ ꪹꪥꪙ ꪒꪲ ꪹꪏ -  ꪕꪳ ꪕꪱꪉ ꪹꪏ .
ꪝꪳꪉ ꪹꪘꪀ ꪹꪊꪱ ꪹꪭꪙ ꪼꪒ ꪐꪽ ꪝꪱꪫ, ꪝꪮꪣ ꪀꪾꪚ ꪩꪺꪉ ꪜꪴꪙ ꪵꪔꪉ  ꪨꪸꪙ ꪹꪭꪷꪚ ꪀꪺꪀ, ꪹꪬꪙ ꪭꪳꪒ ꪄꪳꪙ ꪋꪴ ꫛ ꪭꪴ ꪭꪰꪀ ꪵꪝꪉ  ꪁꪫꪸꪙ ꪕꪳ ꪕꪱꪉ ꪄꪮꪉ ꪩꪴꪀ ꫛ.
ꪐꪽ ꪹꪬꪸꪙ ꪵꪊꪉ ꪝꪳꪉ ꪁꪫꪸꪙ ꪀꪾꪚ ꪕꪳ ꪔꪱꪉ ꪄꪮꪉ ꪩꪴ ꫛ ꪵꪣꪙ ꪄꪷ ꪻꪐ ꪒꪺꪉ ꪎꪴꪉ ꪎꪴꪒ ꪻꪬ ꪫꪸꪀ ꪹꪥꪸꪒ ꪝꪸꪉ ꪝꪷ ꪀꪺꪉ ꪐꪽ ꪝꪱꪫ  ꪙꪲ.
ꪼꪅ ꪙꪲ ꪜꪱꪉ ꪶꪭꪥ ꪻꪐ ꪨꪸꪙ ꪹꪭꪷꪚ ꪀꪺꪀ ꪜꪱꪫ ꪁꪫꪱꪣ:
ꪻꪚ ꪜꪱꪫ ꪁꪫꪱꪣ ꪕꪺ ꪹꪕꪸꪉ ꪵꪠꪙ ꪒꪲꪙ ꪫꪸꪀ ꪩꪾꪣ ꫛ ꪶꪔꪙ ꪠꪴ ꪙꪲ  ꪒꪷ ꪹꪜꪸꪙ ꪼꪣ ꪹꪗꪀ ꪕꪱꪀ ꪻꪬ ꪕꪺ ꪝꪳꪉ ꪹꪘꪀ ꪵꪀꪉ ꪻꪬ ꪹꪕꪸꪉ ꪀꪱ ꪹꪤꪷꪙ ꪹꪣꪉ ꪭꪴ ꪵꪊꪉ ꪼꪫ ꪙꪾ ꪕꪮꪥ ꪩꪺꪉ ꪜꪴꪙ ꪵꪔꪉ ꪄꪮꪉ ꪚꪱꪙ ꪹꪣꪉ ꪹꪩꪷꪉ ꪈꪾ ꪭꪮꪒ ꪻꪚ ꪁꪫꪱꪣ ꪜꪱꪫ ꪙꪲ, ꪊꪰꪉ ꪑꪷ ꪎꪴꪉ ꪫꪸꪀ ꪭꪰꪀ ꪵꪝꪉ ꪝꪳꪉ ꪁꪫꪸꪙ   ꪀꪾꪚ ꪕꪳ ꪕꪱꪉ ꪻꪬ ꪩꪴꪀ ꫛ  ꪵꪮꪚ ꪭꪮꪀ  ꪀꪱꪥ ꪋꪸꪙ ꪀꪾꪚ ꪚꪮꪀ ꪎꪮꪙ, ꪁꪷ ꪹꪏꪉ ꪒꪸꪫ ꪹꪬꪙ ꪭꪳꪒ  ꪝꪱꪫ ꪹꪋ ꪻꪬ ꪋꪴ ꫛ ꪹꪤꪸꪒ ꪹꪣꪉ ꪹꪊꪱ ꪹꪜꪸꪙ ꪹꪊꪱ ꪹꪭꪙ ꪄꪮꪉ ꪨꪸꪙ ꪹꪬꪷꪚ ꪀꪺꪀ ꪤꪴ ꪒꪮꪣ ꪵꪠꪙ ꪒꪲꪙ ꪹꪣꪉ ꪹꪊꪱ ꪬꪱꪀ ꪩꪾ ꪒꪴ ꪹꪮꪱ ꪀꪽ ꪅꪰꪀ ꪵꪣꪙ ꪀꪾꪚ ꪙꪾ ꪕꪮꪥ ꪝꪳꪉ ꪁꪫꪸꪙ ꪹꪜꪸꪙ ꪹꪊꪱ ꪀꪾꪚ ꪼꪒ ꪕꪳ ꪕꪱꪉ ꪩꪱꪉ ꪒꪲ ꪜꪴꪙ ꪵꪔꪉ ꪻꪊ ꪹꪢꪸꪒ ꪵꪭꪉ ꪀꪺꪉ ꪁꪴꪣ ꪹꪣꪉ ꪹꪊꪱ ꪭꪳ ꪫꪱ ꪹꪣꪉ ꪙꪮꪀ.</p>
<ol>
  <li>
    <p>ꪹꪕꪸꪉꪀꪱꪋꪴꫛꪎꪲꪉꪮꪮꪀꪣꪱꪻꪠꪁꪷꪻꪬꪼꪒꪕꪳꪕꪱꪉꪀꪾꪚꪹꪋꪷꪉꪝꪸꪉꪕꪮꪥꪩꪾꫛꪶꪔꪙꪠꪴ-ꪋꪴꪬꪺꫛꪻꪠꪁꪷꪻꪬꪣꪲꪁꪫꪸꪙꪎꪱꪉꪶꪎꪣꪩꪺꪉꪹꪥꪸꪒꫛꪀꪾꪚꪹꪥꪸꪒꪻꪊꪚꪴꪙꪀꪾꪚꪼꪒꪹꪚꪷꪉꪒꪲꪀꪾꪚꪫꪸꪀꪭꪰꪀꪵꪝꪉꪹꪏꪉꪹꪭꪙꪒꪸꪫ.</p>
  </li>
  <li>
    <p>ꪋꪴꫛꪻꪠꪁꪷꪝꪮꪣꪼꪒꪹꪬꪉꪝꪳꪉꪁꪫꪸꪙꪹꪜꪸꪙꪹꪊꪱꪀꪾꪚꪕꪳꪕꪱꪉꪹꪏꪉꪹꪫꪱꪀꪺꪉꪻꪚꪜꪱꪫꪁꪫꪱꪣꪙꪲ,ꪹꪚꪱꪜꪽꪵꪊꪀꪹꪋꪡꪽ-ꪹꪙꪘꪰꪉ-ꪻꪊꪈꪾ-ꪁꪫꪱꪣꪜꪱꪀ-ꪭꪲꪒꪅꪮꪉ-ꪩꪺꪉꪜꪴꪙꪵꪔꪉꪀꪨꪰꪒꪄꪮꪉꪹꪊꪱꪭꪳꪫꪱꪩꪺꪉꪀꪨꪰꪒꪮꪳꪙ,ꪶꪀꪀꪹꪅꪱꪹꪬꪱꪭꪱꪀꪚꪱꪙꪹꪣꪉꪬꪱꪀꪣꪲꪭꪳꪫꪱꪚꪱꪙꪹꪣꪉꪙꪾꪣꪲꪉꪎꪲꪉꪄꪮꪉ.ꪄꪮꪉꪹꪊꪱꪬꪱꪀꪼꪒꪬꪱꪀꪣꪲꪭꪳꪫꪱꪹꪜꪸꪙꪵꪔꪚꪱꪙꪹꪣꪉꪕꪰꪒꪮꪮꪀ.ꪙꪮꪀꪽ,ꪁꪷꪹꪚꪱꪣꪲꪄꪴꪻꪒꪵꪚꪉꪵꪑꪀꪎꪸꪁꪫꪸꪙꪀꪨꪰꪒꪄꪮꪉꪹꪊꪱ-ꪁꪫꪸꪙꪶꪄꪣꪙꪱꪚꪄꪮꪉꪹꪘꪀꪻꪒꪹꪣꪉꪻꪒꪹꪊꪱꪤꪴꫛꪒꪸꪫ.ꪔꪱꪫꪱꪹꪣꪉꪽꪼꪒꪎꪺꪙꪵꪔꪉꪒꪱꪀꪮꪉꪁꪫꪸꪙꪙꪱꪚꪹꪔꪸꪉꪹꪚꪱꪹꪭꪸꪹꪜꪸꪙꪹꪊꪱꪊꪮꪣꪹꪝꪣꪲꪮꪽꪄꪰꪒꪄꪮꪉ.</p>
  </li>
  <li>
    <p>ꪋꪴꫛꪻꪠꪁꪷꪣꪲꪁꪫꪸꪙꪹꪤꪸꪒꫛ,ꪕꪳꪕꪱꪉꪀꪾꪚꪜꪮꪒꪵꪊꪉꪻꪬꪩꪾꪣꪷꪹꪊꪱ.</p>
  </li>
  <li>
    <p>ꪹꪚꪱꪣꪲꪻꪠꪜꪰꪒꪄꪮꪥꪹꪏꪷꪭꪳꪫꪱꪊꪺꪚꪶꪄꪣꪙꪱꪚꪹꪏꪉꫛꪄꪮꪥꪹꪏꪷ,ꪋꪴꪮꪽꪹꪏꪉꪹꪜꪸꪙꪄꪮꪥꪹꪏꪷꪀꪾꪚꪁꪱꪄꪱꪥꪄꪮꪥꪹꪏꪷꪒꪷꪹꪜꪸꪙꪄꪴꪹꪀꪷꪣꪀꪰꪒꪹꪁꪸꪉ.</p>
  </li>
  <li>
    <p>ꪹꪚꪱꪣꪲꪻꪠꪊꪺꪚꪜꪰꪒꪕꪾꪚꪔꪲꪵꪀꪉꪊꪺꪚꪡꪱꪒꪀꪱꪶꪄꪚꪱꪚꪹꪤꪸꪒꪶꪏꪥꪮꪱꪀꪭꪮꪒꪩꪾꫛꪶꪔꪙꪠꪴꪊꪺꪚꪔꪾꪣꪼꪜꪎꪸ.</p>
  </li>
  <li>
    <p>ꪋꪴꫛꪻꪠꪁꪷꪣꪲꪁꪫꪸꪙꪹꪋꪢꪽꪶꪔꪹꪊꪱꪅꪰꪀꪹꪜꪸꪙꫛꪕꪮꪥꪠꪱꪚꪩꪺꪒꪚꪱꪙꪹꪣꪉꪹꪚꪱꪁꪫꪱꪙꪹꪣꪉꪻꪒ.</p>
  </li>
  <li>
    <p>ꪹꪕꪸꪉꪀꪱꪋꪴꫛꪻꪠꪁꪷꪼꪒꪹꪋꪷꪉꪝꪸꪉꪕꪮꪥꪠꪱꪚꪨꪺꪒꪼꪜꪵꪊꪹꪏꪉꪒꪸꪫꪹꪚꪱꪣꪲꪄꪴꪻꪒꪜꪽꪵꪊꪀ-ꪹꪕꪸꪉꪀꪱꪋꪴꫛꪝꪮꪣꪼꪒꪼꪜꪵꪊꪹꪏꪉꪒꪸꪫ-ꪼꪒꪁꪾꪣꪔꪷꪝꪳꪉꪄꪴꪜꪽꪵꪊꪀꪄꪮꪉꪁꪫꪱꪣꪜꪱꪫꪙꪲꪵꪀꪉꪼꪒꪁꪾꪣꪔꪷꪝꪳꪉꪄꪴꪑꪮꪀꪑꪺꪙꪵꪚꪉꪵꪑꪀꪎꪸꪀꪽꪽ.</p>
  </li>
  <li>
    <p>ꪋꪴꫛꪻꪠꪁꪷꪣꪲꪁꪫꪸꪙꪼꪒꪕꪫꪱꪮꪱꪙꪹꪣꪉꪽꪼꪜꪵꪊꪕꪮꪥꪠꪱꪚꪩꪺꪒꪁꪾꪣꪔꪷꪝꪳꪉꪄꪴꪹꪥꪸꪒꪠꪲꪒꪕꪮꪥꪭꪲꪒꪻꪐꪒꪺꪉꪄꪮꪉꪠꪱꪚꪩꪺꪒꪕꪰꪒꪮꪮꪀ.</p>
  </li>
  <li>
    <p>ꪹꪚꪱꪣꪲꪻꪠꪊꪺꪚꪜꪰꪒ,ꪎꪰꪉꪼꪫꪭꪳꪫꪱꪬꪱꪀꪩꪰꪀꪶꪎꪉꪼꪜꪹꪣꪉꪮꪳꪙ</p>
  </li>
  <li>
    <p>ꪋꪴꫛꪻꪠꪁꪷꪻꪬꪼꪒꪣꪲꪁꪫꪸꪙꪹꪋꪷꪉꪝꪸꪉ,ꪼꪒꪕꪫꪱꪮꪱꪙꪹꪣꪉꪽꪵꪔꪉꪹꪩꪷꪉꪹꪎꪷꪉꪋꪮꪚꪵꪊꪉꪵꪊꪀꪹꪚꪱꪚꪰꪀꪶꪕꪥꪎꪴꫛꪻꪒꪁꪫꪸꪙꪚꪰꪀꪩꪱꪫꪱꪮꪫꪱꪙ.</p>
  </li>
  <li>
    <p>ꪋꪴꫛꪫꪱꪻꪠꪊꪺꪚꪜꪰꪒꪶꪏꪥꪹꪬꪉꪹꪉꪷ,ꪭꪳꪣꪲꪁꪫꪸꪙꪫꪱꪶꪕꪥꪽꪹꪥꪸꪒꪩꪱ,ꪹꪕꪱꪭꪮꪒꪕꪫꪱꪮꪱꪙꪹꪥꪸꪒꪮꪮꪀꪵꪊꪉꪻꪬꫛꪽꪣꪲꪀꪱꪙꪐꪽꪝꪱꪫꪻꪬꪠꪴꪜꪱꪀꪔꪱꪉꪹꪊꪱꪹꪫꪱꪅꪰꪀꪫꪱꪶꪕꪥꫛꪽꪣꪲꪭꪳꪮꪲꪉꪹꪝꪷꪉꪎꪴꪠꪱꪚꪩꪺꪒ.</p>
    <p>ꪹꪚꪱꪣꪲꪻꪠꪊꪺꪚꪣꪺꪙꪶꪕꪥꪹꪬꪉꪹꪉꪷꪶꪝꪫꪸꪀꪹꪥꪸꪒꪹꪬꪉꪹꪉꪷꪹꪚꪱꪵꪄꪀꪫꪱꪶꪕꪥꪹꪬꪉꪹꪉꪷꪕꪮꪥꪩꪺꪒꪠꪱꪚꪹꪘꪀꪽꪀꪰꪒꪜꪴꪙꪮꪮꪀꪀꪺꪉꪹꪋꪷꪽ-ꪁꪷꪹꪚꪱꪻꪬꪵꪠꪚꪎꪴꪝꪳꪉꪄꪴꪡꪱꪒꪀꪱꪘꪰꪀꪻꪎꪝꪳꪉꪶꪕꪥꪹꪬꪉꪹꪉꪷꪹꪏꪠꪱꪚꪩꪺꪒꪹꪣꪉꪽꪕꪰꪒꪮꪮꪀꪵꪊꪉꪵꪊꪀꪹꪏꪉꪽ.</p>
  </li>
  <li>
    <p>ꪹꪚꪱꪣꪲꪻꪠꪊꪺꪚꫛꪮꪳꪙꪮꪱꪉꪕꪷꪹꪊꪱꪵꪙꪉꪹꪤꪸꪒꪻꪬꪋꪺꪹꪩꪷꪥꪚꪮꪣ,ꪋꪺꪹꪭꪙ,ꪚꪮꪙꪤꪴꪵꪀꪉꪎꪳꪎꪱꪙꪄꪮꪉꪚꪮꪣꫛꪽꪹꪚꪱꪵꪝꪒꪝꪱꪙꪭꪮꪒꪋꪳꪎꪸꪉꪘꪱꪔꪱꪄꪮꪉꪹꪊꪱ.ꪋꪴꫛꪝꪮꪣꪼꪒꪠꪱꪚꪩꪺꪒꪼꪜꪵꪊꪹꪮꪱꪁꪾꪣꪔꪷꪝꪳꪉꪄꪴꪵꪮꪹꪥꪸꪒꪒꪴꪉꪱꪥꪵꪝꪹꪊꪱꪹꪏꪉꪽ.</p>
  </li>
  <li>
    <p>ꪋꪴꫛꪝꪮꪣꪼꪒꪣꪲꪁꪫꪸꪙꪕꪳꪕꪱꪉꪼꪜꪣꪱꪀꪾꪚꪤꪴꪚꪮꪙꪻꪒꪀꪺꪉꪙꪾꪒꪲꪙꪄꪮꪉꪹꪘꪀꪹꪊꪱꪋꪴꫛꪝꪮꪣꪼꪒꪣꪲꪁꪫꪸꪙꪮꪮꪀꪄꪮꪥꪎꪸꪹꪣꪉ,ꪙꪾꪚꪵꪔꪹꪣꪉꪹꪊꪱ,ꪵꪀꪉꪣꪲꪁꪫꪸꪙꪔꪱꪫꪙꪱꪹꪣꪉꪹꪊꪱ.</p>
    <p></p>
  </li>
  <li>
    <p>ꪋꪴꫛꪝꪮꪣꪼꪒꪣꪲꪁꪫꪸꪙꪎꪱꪫꪚꪮꪙꪤꪴꪭꪳꪫꪱꪝꪱꪥꪼꪜꪹꪝꪷꪉꪹꪣꪉꪮꪳꪙꪫꪱꪊꪺꪚꪹꪎꪱꪹꪤꪸꪒꪚꪱꪚꪻꪬꪹꪊꪱ.</p>
    <p>ꪁꪫꪸꪙꪙꪲꪹꪚꪱꪼꪒꪎꪴꪻꪎꪜꪮꪉꪝꪳꪉꫛꪊꪺꪚꪹꪎꪱꪜꪰꪒꪻꪬꪶꪝꪝꪳꪉꪶꪕꪥꪹꪚꪱꪋꪳꪊꪲꪉꪊꪲꪭꪳꪫꪱꪝꪳꪉꪄꪴꪹꪚꪱꪭꪴꪕꪮꪥꪙꪾꪩꪺꪒꪄꪮꪉꪨꪸꪙꪹꪭꪷꪚꪀꪺꪀ</p>
  </li>
  <li>
    <p>ꪋꪴꫛꪝꪮꪣꪼꪒꪣꪲꪁꪫꪸꪙꪹꪑꪷꪚꪹꪄꪱꪀꪺꪀꪕꪲꪀꪹꪣꪉꫜꪹꪣꪉꪻꪒꪽ.</p>
    <p>ꪹꪚꪱꪣꪲꪻꪠꪥꪱꪒꪹꪮꪱꪀꪺꪀꪕꪲꪀꪄꪮꪉꪹꪊꪱꪭꪳꪫꪱꪖꪸꪉꪎꪸꪁꪫꪸꪙꪜꪸꪙꪀꪺꪀꪕꪲꪀꪹꪣꪉꫜꪄꪮꪉꪹꪊꪱ.</p>
  </li>
  <li>
    <p>ꫛꪋꪱꪥꪭꪳꪫꪱꫛꪑꪲꪉꪭꪮꪒꪔꪺꪥꪹꪜꪸꪙꪚꪱꪫꪹꪜꪸꪙꪎꪱꪫꪁꪷꪼꪒꪣꪲꪁꪫꪸꪙꪹꪮꪱꪠꪺꪹꪮꪱꪣꪸꪎꪱꪉꪶꪎꪣꪹꪭꪙꪤꪱꪫꪹꪚꪱꪁꪫꪱꪣꪣꪲꪄꪴꪻꪒꪣꪱꪀꪽꪈꪽ-ꪕꪱꪉꪡꪽꫛ-ꪀꪺꪀꪕꪲꪀꪭꪳꪫꪱꪶꪔꪙꪤꪱꪫꪹꪎꪱꪁꪷꪣꪲꪁꪫꪸꪙꪹꪮꪱꪠꪺꪹꪮꪱꪣꪸꪹꪤꪸꪒꪹꪭꪙꪹꪤꪸꪒꪤꪱꪫꪵꪀꪉꪹꪋꪷꪫꪱꪉꪭꪱꪉꪀꪽ.</p>
    <p>ꪫꪸꪀꪹꪮꪱꪠꪺꪹꪮꪱꪣꪸꪼꪒꪹꪕꪸꪉꪎꪮꪉꪠꪱꪥꪣꪰꪀꪵꪣꪙꪶꪎꪣꪻꪊꪹꪮꪱꪀꪽ.</p>
    <p>ꪹꪭꪙꪤꪱꪫꪹꪜꪸꪙꪚꪮꪙꫜꪼꪒꪕꪳꪕꪱꪉꪕꪮꪥꪚꪱꪙꪹꪣꪉꪵꪀꪉꪼꪒꪚꪱꪙꪹꪣꪉꪼꪜꪵꪊꪹꪮꪱ.</p>
  </li>
  <li>
    <p>ꪋꪴꫛꪝꪮꪣꪼꪒꪣꪲꪁꪫꪸꪙꪎꪴꪶꪤꪉꪹꪋꪉꪄꪮꪉꪚꪮꪣꪄꪮꪉꪹꪊꪱꪭꪳꪫꪱꪎꪴꪭꪷꪀꪽꪀꪾꪚꫛꪮꪳꪙꪹꪚꪱꪣꪲꪻꪠꪮꪱꪉꪕꪷꪁꪫꪸꪙꪻꪐꪣꪱꪋꪲꪉꪤꪱꪒꪹꪮꪱꪎꪸꪼꪒ.</p>
    <p></p>
  </li>
  <li>
    <p>ꪋꪴꫛꪝꪮꪣꪼꪒꪣꪲꪁꪫꪸꪙꪈꪾꪜꪴꪙꪮꪮꪀꪒꪰꪀꪵꪒꪣꪀꪾꪚꪎꪱꪉꪭꪲꪒꪅꪮꪉ,ꪹꪕꪸꪉꪀꪱꪕꪳꪕꪱꪉꪜꪸꪙꪹꪋꪎꪱꪥꪵꪀꪉꪭꪲꪒꪅꪮꪉ,ꪀꪾꪚꪼꪒꪕꪳꪕꪱꪉꪮꪮꪀꪘꪱꫛꪹꪋꪎꪱꪥꪣꪲꪭꪳꪎꪱꪉꪭꪲꪒꪅꪮꪉꪵꪔꪜꪱꪉꪒꪱꪥꪋꪸꪙꪣꪱꪹꪤꪸꪒꪹꪎꪸꪙꪡꪮꪙ,ꪀꪴꪉꪹꪏꪷ,ꪹꪜꪸꪙꪄꪮꪉꪚꪮꪣꪹꪊꪱꪭꪳꪫꪱꪄꪮꪉꪭꪺꪣꪀꪽꪹꪜꪸꪙꪮꪮꪀꪘꪱꪭꪳꪄꪮꪉꪤꪸꪉꪚꪮꪣꪹꪊꪱ.</p>
  </li>
  <li>
    <p>ꪋꪴꫛꪝꪮꪣꪣꪲꪁꪫꪸꪙꪕꪳꪕꪱꪉꪜꪱꪀꪹꪫꪱꪎꪳꪎꪱꪙꪵꪀꪉꪵꪀꪼꪄꪮꪮꪀꪩꪱꪉꪈꪾꪩꪱꪉꪜꪮꪉꪕꪳꪕꪱꪉꪩꪱꪉꪈꪾꪭꪲꪒꪄꪮꪉꪹꪊꪱ,ꪹꪚꪱꪤꪴꪀꪮꪉꪄꪴꪶꪄꪣꪙꪱꪚꪻꪒ,ꪕꪳꪕꪱꪉꪏꪮꪀꪎꪱꪫꪹꪮꪱꪁꪫꪱꪣꪭꪴꪏꪸꪉꪄꪮꪉꫛꪮꪳꪙꪹꪎꪱꪜꪱꪫꪣꪱꪹꪚꪱꪁꪫꪱꪣꪹꪣꪉꪻꪒ.</p>
  </li>
  <li>
    <p>ꪋꪴꫛꪝꪮꪣꪣꪲꪁꪫꪸꪙꪕꪳꪕꪱꪉꪭꪮꪚꪶꪭꪥ,ꪵꪀꪉꪀꪮꪚꪶꪭꪣꪻꪎꪊꪴꪣꪢꪴꪮꪸꪙꪭꪱꪙꪹꪚꪱꪣꪲꪻꪠꪶꪄꪣꪙꪱꪚꪹꪄꪱꪶꪭꪥꪙꪲꪶꪭꪥꪻꪙ.</p>
    <p></p>
  </li>
  <li>
    <p>ꪋꪴꫛꪝꪮꪣꪣꪲꪁꪫꪸꪙꪣꪲꪋꪳꪮꪮꪀꪘꪱꪹꪄꪱꪊꪲꪉꪁꪫꪸꪙꪹꪣꪉꪹꪊꪱ,ꪹꪜꪸꪙꫛꪼꪒꪶꪎꪫꪱꪙꪝꪳꪉꪠꪴꪔꪱꪉꪘꪱꪕꪳꪕꪱꪉꪼꪒꪋꪮꪙꪹꪩꪀꪹꪮꪱꪽ.</p>
    <p>ꪋꪴꫛꪝꪮꪣꪣꪲꪁꪫꪸꪙꪼꪒꪹꪄꪱꪹꪤꪸꪒꪕꪮꪥꪶꪢꪒꪹꪤꪸꪒꪀꪲꪙꪘꪰꪉꪀꪺꪉꪙꪾꪒꪲꪙꪚꪱꪙꪹꪣꪉꪹꪊꪱꪼꪒꪹꪋꪷꪉꪝꪸꪉ.</p>
    <p>ꪬꪺꪻꪊꪄꪮꪉꪹꪤꪷꪙꪹꪣꪉꪹꪜꪸꪙꪚꪮꪙꪝꪰꪀꪵꪭꪉꪻꪐꪒꪺꪉꪄꪮꪉꪊꪲꪉꪁꪫꪸꪙ.ꪬꪺꪻꪊꪙꪲꪹꪬꪸꪙꪮꪮꪀꪵꪊꪉꪘꪰꪉꪜꪱꪉꪹꪫꪱꪀꪳꪅꪰꪀꪵꪙꪀ,ꪕꪮꪥꪭꪲꪒꪶꪠꪀꪠꪸꪫꪋꪮꪚꪹꪋꪷꪉꪵꪀꪉꪼꪒꪶꪠꪀꪠꪸꪫꪤꪾꪣꪕꪮꪥꪭꪲꪒꪶꪠꪀꪠꪸꪫꪹꪏꪉꪒꪸꪫꪽ.</p>
  </li>
  <li>
    <p>ꪋꪴꫛꪹꪜꪸꪙꪹꪊꪱꪚꪱꪙꪹꪣꪉ,ꪝꪮꪣꪼꪒꪣꪲꪁꪫꪸꪙꪚꪱꪫꪬꪸꪣꪎꪱꪶꪭꪥꪁꪷꪹꪏꪉꪒꪸꪫꪫꪸꪀꪹꪥꪸꪒꪀꪲꪙꪣꪱꪕꪱꪉꪠꪱꪥꪹꪉꪷꪙꪘꪰꪉꪎꪱꪶꪭꪥꪀꪾꪚꪪꪽꪬꪫꪱꪹꪚꪱꪹꪖꪸꪒꪴꪒꪖꪸꪫꪻꪬꪩꪾꫛꪶꪔꪙꪠꪴꪄꪮꪉꪹꪊꪱ,ꪶꪎꪫꪱꪙꪀꪫꪱꪉꪄꪫꪱꪉꪘꪰꪉꪒꪮꪣꪹꪣꪉꪁꪱꪙꪠꪱꪀꪾꪚꪋꪴꪹꪣꪉ,ꪋꪮꪚꪹꪋꪷꪉꪫꪸꪀꪔꪰꪉꪵꪕꪉꪩꪺꪉꪜꪴꪙꪄꪮꪉꪢꪮꪥꪹꪣꪉ.</p>
  </li>
  <li>
    <p>ꪋꪴꫛꪝꪮꪣꪼꪒꪣꪲꪁꪫꪸꪙꪹꪤꪸꪒꪫꪸꪀ,ꪕꪳꪕꪱꪉꪎꪱꪫꪹꪮꪱꪫꪸꪀꪹꪤꪸꪒ,ꪼꪒꪹꪬꪉꪝꪳꪉꪫꪸꪀꪹꪤꪸꪒꪹꪋꪷꪉꪝꪸꪉꪀꪾꪚꪉꪱꪥꪒꪲꪼꪜꪵꪊꪻꪠꪹꪊꪱꪤꪴꪩꪱꪹꪚꪱꪣꪲꪫꪸꪀꪹꪤꪸꪒꪽ.</p>
    <p>ꪋꪴꫛꪝꪮꪣꪼꪒꪣꪲꪁꪫꪸꪙꪻꪬꪜꪰꪉꪶꪀꪉꪕꪷꪀꪽꪻꪬꪶꪀꪉꪫꪸꪀꪹꪤꪸꪒꪕꪷꪒꪸꪫ,ꪹꪚꪱꪻꪬꪣꪲꪄꪴꪜꪽꪵꪊꪀꪹꪏꪉꪙꪲꪹꪏꪉꪻꪙ.</p>
    <p>ꪋꪴꫛꪮꪮꪀꪵꪭꪉꪹꪤꪸꪒꪫꪸꪀꪝꪮꪣꪼꪒꪁꪱꪵꪭꪉꪹꪋꪷꪉꪝꪸꪉꪹꪏꪉꪒꪸꪫꪹꪚꪱꪻꪬꪒꪴꪒꪅꪱꪎꪸꪩꪾꪣꪷꪹꪊꪱꪀꪾꪚꪋꪺꪹꪭꪙꪋꪮꪚꪹꪋꪷꪉꪻꪬꪩꪾꫛꪶꪔꪙꪠꪴꪕꪮꪥꪭꪲꪒꪼꪜꪵꪊꪚꪱꪙꪹꪣꪉꪮꪳꪙꪮꪳꪙꪫꪱꪬꪱꪀꪣꪲꪵꪙꪫꪹꪜꪸꪙ.</p>
    <p>ꪋꪴꫛꪝꪮꪣꪼꪒꪣꪲꪁꪫꪸꪙꪵꪔꪉꪒꪱꪄꪳꪙꪀꪾꪚꪹꪄꪱꪶꪭꪥꪶꪀꪉꪒꪫꪱꪙꪼꪫꪼꪜꪵꪊꪁꪫꪸꪙꪹꪨꪷꪥꪄꪮꪉꪹꪊꪱ.</p>
  </li>
  <li>
    <p>ꪋꪴꫛꪝꪮꪣꪣꪲꪁꪫꪸꪙꪥꪰꪉꪥꪮꪣꪀꪾꪚꪮꪲꪙꪣꪺꪙꪎꪱꪉꪻꪊ,ꪵꪀꪉꪹꪥꪸꪒꪫꪸꪀꪹꪚꪱꪋꪮꪚꪹꪋꪷꪉꪹꪋꪷꪀꪾꪚꪝꪳꪉꪣꪳꪤꪰꪉꪁꪷꪼꪒꪔꪲꪉꪹꪉꪷꪙꪹꪨꪉꪕꪮꪥꪹꪏꪉꪋꪴꪹꪕ.</p>
  </li>
  <li>
    <p>ꪋꪴꫛꪝꪮꪣꪼꪒꪣꪲꪁꪫꪸꪙ-ꪀꪲꪙꪝꪸꪉꪝꪷꪼꪫꪄꪴꪣꪹꪮꪱꪬꪱꪫꪵꪭꪉꪵꪀꪉꪵꪕꪒꪕꪸꪉꪻꪬꪹꪊꪱꪩꪾꪣꪷꪵꪀꪉꪋꪺꪹꪭꪙ,ꪕꪱꪉꪫꪸꪀꪀꪲꪙ,ꪫꪸꪀꪙꪴꪉ,ꪫꪸꪀꪤꪴ,ꪹꪤꪱꪤꪱ,ꪀꪾꪚꪩꪺꪉꪮꪮꪀꪎꪸꪕꪮꪥꪚꪱꪙꪹꪣꪉꪻꪢ,ꪁꪷꪵꪜꪀꪹꪏꪉꪣꪲꪁꪫꪸꪙꪼꪒꪚꪱꪫꪬꪸꪣꪀꪺꪉꪹꪋꪷꪹꪚꪱꪣꪲꪫꪸꪀꪹꪥꪸꪒ,ꪹꪊꪸꪚꪭꪱꪥ,ꪉꪮꪥꪵꪫꪁ,ꪢꪱꪥꪭꪱꪉꪹꪖꪱꪵꪀ,ꪭꪳꪫꪱꪹꪚꪱꪣꪲꪹꪏꪉꪹꪥꪸꪒꪀꪲꪙꪶꪝꪄꪱꪒꪹꪄꪷꪙꪒꪱꪥꪵꪙꪫꪹꪚꪱꪶꪀꪣꪣꪷꪹꪊꪱ.</p>
    <p>ꪝꪳꪉꪹꪯꪸꪣꪹꪖꪱꪀꪾꪚꪙꪮꪉꪙꪮꪥꪹꪁꪷꪙꪼꪒꪩꪾꪒꪴꪀꪾꪚꪋꪮꪥꪹꪤꪒꪱꪥꪹꪏ-ꪹꪕꪸꪉꪀꪱꪝꪳꪉꪙꪮꪉꪙꪮꪥꪮꪮꪀꪣꪱꪣꪱꪙꪕꪱꪉꪝꪮꪣꪼꪒꪹꪬꪉꪫꪸꪀꪋꪮꪥꪹꪤꪄꪮꪉꪚꪱꪙꪹꪣꪉꪹꪏꪉꪒꪸꪫ.</p>
  </li>
  <li>
    <p>ꪋꪴꫛꪝꪮꪣꪼꪒꪣꪲꪁꪫꪸꪙꪵꪮꪚꪭꪸꪙ-ꪼꪒꪹꪤꪸꪒꪕꪮꪥꪹꪊꪸꪶꪒꪤꪱꪫꪤꪴꪀꪹꪚꪱꪎꪸꪁꪱꪙꪮꪥꪹꪭꪸꪉꪁꪷꪼꪒꪵꪮꪚꪬꪮꪉꪋꪽꪔꪾꪣꪀꪾꪚꪤꪱꪫꪤꪴꪀꪘꪰꪉꪶꪠꪉꪶꪩ-ꪤꪱꪫꪤꪴꪀꪋꪽꪔꪾꪣꪭꪳꪵꪣꪙꪄꪮꪉꪄꪰꪒꪹꪭꪸꪉ,ꪤꪱꪫꪥꪴꪀꪀꪲꪗꪺꪒꪀꪾꪚꪝꪳꪉꪹꪉꪸꪭꪳꪹꪜꪸꪙꪼꪄꪀꪫꪱꪉꪀꪾꪚꪤꪱꪫꪥꪴꪀꪋꪽꪎꪴꪉ(ꪀꪱꪫꪭꪮꪀ)ꪹꪜꪸꪙꪕꪮꪥꪈꪫꪸꪙꪔꪰꪀꪹꪋꪷꪉꪝꪸꪉꪻꪬꪹꪚꪱꪁꪫꪱꪙꫛꪻꪒꪵꪮꪚꪼꪒ.</p>
    <p>ꪤꪱꪫꪤꪴꪀꪹꪜꪸꪙꪕꪮꪥꪹꪬꪉꪋꪮꪥꪩꪴꪀꫛꪭꪴꪏꪸꪉꪔꪳꪣꪵꪕꪙꪝꪸꪉꪝꪷꪻꪬꪠꪴꫛꪭꪴꪵꪮꪎꪱꪉꪁꪫꪸꪙꪕꪳꪕꪱꪉꪩꪾꪣꪷꪄꪮꪉꪹꪊꪱ-ꪚꪮꪀꪎꪮꪙꪹꪜꪸꪙꪔꪳꪣꪵꪕꪙꪫꪸꪀꪭꪴꪒꪰꪀꪻꪊꪣꪰꪀꪣꪺꪙꪀꪾꪚꪹꪕꪸꪉꪀꪱꪝꪳꪉꪹꪋꪎꪱꪥꪮꪳꪙꪝꪳꪉꫛꪵꪔꪉꪭꪲꪒꪅꪮꪉꪀꪾꪚꪡꪽꫛꪮꪳꪙꪁꪷꪼꪒꪑꪷꪎꪴꪉꪫꪸꪀꪹꪥꪸꪒꪀꪾꪚꪨꪸꪙꪹꪭꪷꪚꪀꪺꪀꪹꪝꪼꪜꪵꪊꪹꪮꪱꪮꪸꪙꪭꪱꪙꪮꪱꪥꪹꪯꪸꪣꪣꪲꪁꪫꪸꪙꪹꪩꪀꪋꪮꪙꪹꪮꪱꪩꪺꪉꪚꪮꪀꪎꪮꪙꪩꪴꪀꪹꪔꪱ.</p>
    <p></p>
  </li>
  <li>
    <p>ꪋꪴꫛꪝꪮꪣꪣꪲꪁꪫꪸꪙꪕꪳꪕꪱꪉꪹꪄꪱꪎꪱꪉꪶꪎꪣꪕꪱꪉꪪꪽꪬꪫꪱꪄꪮꪉꪶꪢꪒꪢꪴꪒꪸꪫꪹꪊꪱ,ꪑꪷꪎꪴꪉꪩꪺꪉꪭꪴꪏꪸꪉꪀꪾꪚꪵꪚꪉꪜꪽꪩꪱꪉꪒꪲꪄꪮꪉꪹꪊꪱꪹꪥꪸꪒꪼꪒꪻꪬꪔꪸꪙꪶꪚꪄꪫꪱꪭꪮꪀ.</p>
    <p>ꪋꪴꫛꪝꪮꪣꪣꪲꪁꪫꪸꪙꪮꪴꪣꪏꪴꪶꪒꪥꪀꪾꪚꪝꪳꪉꪁꪫꪸꪙꪹꪨꪷꪥꪕꪱꪉꪙꪾꪣꪲꪉꪎꪲꪉꪄꪮꪉꪀꪾꪚꪬꪺꪻꪊꪵꪔꪶꪀꪉꪊꪲꪉꪄꪫꪱꪭꪮꪀ,ꪪꪽꪭꪮꪀꪀꪾꪚꪹꪈꪸꪗꪺꪒꪵꪣꪙꫛꪠꪴꪽꪵꪔꪉꪮꪮꪀꪼꪒ.</p>
  </li>
  <li>
    <p>ꪋꪴꫛꪝꪮꪣꪢꪲꪁꪫꪸꪙꪼꪒꪹꪬꪉꪫꪸꪀꪜꪮꪒꪵꪊꪉꪚꪱꪙꪹꪣꪉꪀꪾꪚꪀꪺꪀꪹꪔꪸꪀꪺꪉꪽꪝꪳꪉꪁꪫꪸꪙꪕꪳꪕꪱꪉꪀꪺꪉꪻꪚꪶꪔꪉꪜꪱꪫꪙꪲꪻꪬꪹꪥꪸꪒꪼꪒꪝꪸꪉꪝꪷ.</p>
  </li>
  <li>
    <p>ꪋꪴꫛꪝꪮꪣꪣꪲꪈꪸꪪꪴꪎꪱꪉꪶꪎꪣꪀꪾꪚꪶꪢꪒꪢꪴꪩꪳꪙꪹꪏꪹꪢꪸꪒꪊꪰꪉꪹꪬꪸꪙꪩꪺꪉꪹꪥꪸꪒꫛꪄꪮꪉꪹꪊꪱꪼꪒꪕꪳꪕꪱꪉꪀꪾꪚꪝꪸꪉꪝꪷ.</p>
    <p>ꪹꪣꪹꪊꪱꪹꪥꪸꪒꪼꪒꪒꪲꪁꪫꪸꪙꪕꪳꪕꪱꪉꪄꪮꪉꪹꪊꪱ,ꪋꪴꫛꪊꪰꪉꪭꪴꪝꪳꪉꪄꪷꪹꪚꪱꪹꪖꪸꪹꪥꪸꪒꪀꪱꪥꪠꪱꪚꪩꪺꪒ.ꪹꪝꪼꪫꪶꪔꪀꪶꪩꪉꪀꪽꪼꪜꪵꪊꪵꪀꪉꪻꪬꪹꪎꪱꪣꪰꪀꪣꪺꪙꪹꪊꪱꪭꪸꪀꪣꪲꪁꪫꪸꪙꪀꪾꪚꪕꪳꪕꪱꪉꪄꪮꪉꫛꪮꪳꪙꪻꪠꪁꪷꪹꪥꪸꪒꪼꪒꪩꪱꪉꪒꪲꪩꪺꪉꪹꪥꪸꪒꫛꪜꪮꪒꪵꪊꪉꪀꪾꪚꪚꪱꪙꪹꪣꪉꪎꪮꪙꪶꪭꪣꪹꪣꪉꫜꪹꪤꪷꪙꪹꪜꪸꪙꪹꪊꪱ.</p>
    <p>ꪀꪺꪉꪹꪚꪱꪁꪫꪱꪙꪄꪷꪻꪒ,ꪫꪸꪀꪹꪥꪸꪒꪕꪮꪥꪝꪳꪉꪁꪫꪸꪙꪕꪳꪕꪱꪉꪙꪲꪹꪚꪱꪼꪒꪹꪥꪸꪒꪠꪲꪒꪎꪸꪩꪺꪉꪵꪔꪉꪔꪰꪉꪄꪮꪉꪨꪸꪙꪹꪭꪷꪚꪀꪺꪀꪀꪰꪒꪮꪮꪀ.</p>
  </li>
  <li>
    <p>ꪹꪚꪱꪼꪒꪵꪠꪚꪜꪴꪀꪝꪲꪙꪮꪮꪀꪹꪚꪱꪁꪫꪱꪙꪄꪫꪱꪙꪻꪒꪤꪴꪀꪺꪉꪻꪚꪜꪱꪫꪁꪫꪱꪣꪙꪲꪕꪮꪥꪩꪺꪉꪩꪾꪚꪏꪺꪙꪀꪺꪉꪻꪊꪹꪚꪱꪁꪫꪱꪙꪹꪣꪉꪻꪒ,ꪶꪢꪒꫛꪻꪒꪭꪳꪫꪱꪤꪸꪉꫛꪻꪒꪹꪚꪱꪣꪲꪁꪫꪸꪙꪵꪔꪉꪮꪮꪀꪹꪚꪱꪣꪲꪁꪫꪸꪙꪹꪥꪸꪒꪮꪮꪀꪠꪲꪒꪎꪸꪼꪫꪠꪱꪭꪱꪥꪁꪫꪸꪙꪕꪳꪕꪱꪉꪻꪒꪹꪫꪱꪮꪮꪀꪹꪏꪀꪺꪉꪻꪚꪁꪫꪱꪣꪜꪱꪫꪙꪲ.</p>
  </li>
</ol>